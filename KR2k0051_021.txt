# -*- mode: mandoku-view; -*-
#+TITLE: 甘肅通志
#+DATE: 2015-08-24 22:42:42.990023
#+PROPERTY: ID KR2k0051
#+PROPERTY: BASEEDITION WYG    
#+PROPERTY: JUAN 卷二十一
<pb:KR2k0051_WYG_021-1a>¶
欽定四庫全書¶
　甘肅通志巻二十一¶
　　風俗¶
　剛柔緩急氣感於人奢儉淳漓俗由於習風俗醇疵¶
　實闗政治西北邊境水土之氣剛樸居多¶
聲教漸摩草野之民皆知向義還金美事時見閭閻革¶
　薄從忠移風易俗信而有徵志風俗¶
甘肅布政司¶
<pb:KR2k0051_WYG_021-1b>¶
　山多林木民以板為屋迫近西戎修習戰備髙尚氣¶
　力以射獵為先以兵馬為務酒禮之會上下通焉吏¶
　民相親是以風雨時節穀糴常賤少盗賊甲于内郡¶
　(漢/書)人性直尚儉約習仁義勤于耕稼多畜牧無復㓂¶
　盗並有金方之氣(隋/書)秦風獵野務農(圖/經)雍州土厚水¶
　深其民厚重質直無驕惰浮靡之習以善導之則易¶
　以興起而篤于仁義以猛驅之其彊毅果敢之資亦¶
　足强兵力農而成富彊之業(朱子/詩傳)土本膏腴民事耕¶
<pb:KR2k0051_WYG_021-2a>¶
　植(元一/統志)民俗質樸風土壯猛人性堅剛慷慨穴居野¶
　處採獵為生以織毛毼為業崇尚釋教荷戈執㦸防¶
　奸禦侮之功居多(明/志)¶
臨洮府¶
　民以鞍馬射獵為事勁悍而質木(宋/志)民俗質樸尚武¶
　務農(元/志)番漢雜處敬鬼神畏法令崇氣節忌脂韋板¶
　屋韋服樂與俗同(府舊/志)洮土勁燥民多愿慤尚儉朴¶
　喜耕織不騖商賈技藝士質直醇謹不事曠逹不修¶
<pb:KR2k0051_WYG_021-2b>¶
　華飾(狄道/志)山髙苦寒盛夏不釋裘毼(府/志)渭據山壤人¶
　直朴力農以勤儉相傚士多坦率兼耕讀歴宦一如¶
　寒素(渭源/志)民物阜繁風俗醇厚尚禮義務耕織(州/志)蘭¶
　土柔澤人多秀逸好修飾美服居嗜草卉諸玩家營¶
　紡織有南土風士重氣誼禮度彬雅斐郁(蘭州/志)重婚¶
　䘮崇墓祭善末業精工萟文雅頗盛漸尚浮靡(舊/志)金¶
　處山峪民朴力農家習儉素士亦愿謹不競浮華(金/縣)¶
　(志/)習尚樸實急公樂輸婚姻輕財䘮尚佛事(金縣/新志)河¶
<pb:KR2k0051_WYG_021-3a>¶
　境諸番襍處風俗不純附城居民敦忠信尚恭謹羌¶
　囘諸種舊詭譎健訟近革心向化漸與中土無殊(河/州)¶
　(志/)¶
鞏昌府¶
　髙尚氣力(漢/書)尚儉約習仁義(隋/志)獵野務農(圖/經)厚重質¶
　直(宋/史)婚葬之儀多循古制(元/志)地連四郡(隴西天水/武都廣漢)俗¶
　雜五方(明一/統志)民性惇篤而氣勁悍務耕織習弓馬事¶
　浮屠士耻奔競抑浮華婚䘮有禮(府/志)人尚争戰而武¶
<pb:KR2k0051_WYG_021-3b>¶
　藝精四民樂業無澆浮之俗古為用武之國(翰墨/大全)力¶
　學力農(明成/化志)民務耕織鮮末作冠婚䘮祭多循古制¶
　(隴西/志)俗勤耕牧家有葢藏貧不走險餓不乞丐(安定/志)¶
　士勤詩書民號質實無華麗之飾多禮讓之風然信¶
　巫尚鬼習俗難移猾吏奸胥催科不易(明一/統志)尚義輕¶
　生患難一心有忠君親上之風(通渭/志)務本力農訟稀¶
　事簡(漳縣/志)土瘠民貧風强俗悍業勤耕牧性喜鬬爭¶
　而崇禮義尚儒雅猶有儉陋深思之意(明一/統志)性質實¶
<pb:KR2k0051_WYG_021-4a>¶
　尚賙務獵士紳習儒雅崇禮度鄉逺之民足跡鮮及¶
　城郭(㑹寜/志)士絶浮夸民崇儉樸然負氣好訟積習相¶
　沿未變(明一/統志)川原平衍風土深厚有物産之饒淳龎¶
　好禮仕宦者慷慨磊落與人信厚無城府(伏羌/志)生聚¶
　頗繁物産亦盛士鮮縁飾民習樸茂無逰閒之習多¶
　禮教之風(寧逺/志)邑居隴蜀之交有鹽井之利君子性¶
　質直小人樂田畝庶幾淳厚渾樸之風(西和/志)人習武¶
　藝不憚攻殺(明靖/逺志)負剛勁尚氣節雖身冐矢石而捍¶
<pb:KR2k0051_WYG_021-4b>¶
　衞牧圉若性生(靖逺/志)其人勁悍而質木好習弓馬以¶
　田獵為生髙尚氣力山居板屋(岷州/舊志)地瘠氣寒饒林¶
　木之利士人修飾文行略有可觀(岷州/志)習弓馬好射¶
　獵尚儉約衣毼食麤崇尚巫覡(洮州/衛志)山峻水激俗勁¶
　悍而樸直士鮮佻逹無浮麗(西固/志)¶
平凉府¶
　人勤稼穡修習戰備(漢/志)地接隴山節氣常晚仲夏花¶
　木始開不産絲蠶惟與西戎博易為利地多牛馬宜¶
<pb:KR2k0051_WYG_021-5a>¶
　於畜牧人以騎射為事(寰宇/記)民俗醇樸不尚侈靡專¶
　事耕種不為㓂盗婚姻䘮葬頗近古風(明一/統志)地接邊¶
　荒多尚武節五方輻輳商賈競利不事文學亦鮮浮¶
　靡馬牛夜牧道不亡失(府舊/志)俗信鬼神士無浮靡(平/凉)¶
　(志/)民質實不善訟力農字牧無他技業(崇信/志)山髙地¶
　冷早霜薄收民居多板屋(華亭/舊志)人以騎射為事(寰宇/志)¶
　俗安簡陋鮮詣公衙(華亭/志)民質而愚勤稼穡而罕末¶
　作(鎮原/舊志)野多穴處耕牧為業(鎮原/志)地廣人稀質木不¶
<pb:KR2k0051_WYG_021-5b>¶
　㓂盗(寰宇記/固原州)水土雜於河西人烟接於北地迫近羌¶
　戎修習武備士則髙尚氣略人以騎射為先(寰宇記/涇州)¶
　土瘠民貧家無餘積知本務農不爭㨗巧(靈臺/志)民雜¶
　番夷土饒畜牧便騎射尚氣力(静寧/志)好獵務農民淳¶
　易化(一統志/静寧州)民風淳質力農不諳技藝士無偽習(莊/浪)¶
　(志/)僻處山谷地瘠民貧居多陶穴女鮮織絍人性樸¶
　率崇簡務本(隆德/志)¶
慶陽府¶
<pb:KR2k0051_WYG_021-6a>¶
　好稼穡務本業有先王遺風陶復陶穴以為居于貉¶
　為裘以禦寒婚䘮倣古禮不惑于釋道異教(舊/志)民淳¶
　而不爭士篤慤而有文(宋章楶安/化樓記)務耕作事樵採人¶
　無逐末依然古風(合水/舊志)習武備尚文學地瘠人勤淳¶
　朴少訟(環縣/志)賦性樸拙男不事賈販女不知織紡(真/寧)¶
　(志/)人性勇健不尚浮華頗勤學問婚䘮相濟(寧州/圖册)¶
甘州府¶
　民俗質樸(漢竇/融傳)風土壯猛便習兵事(晉載/記)人性堅剛¶
<pb:KR2k0051_WYG_021-6b>¶
　慷慨(寰宇/記)土人穴居野處採獵為生(明一/統志)頼雪消之¶
　水為灌溉之利(甘州/志)士風朴茂人知稼穡(山丹/志)¶
涼州府¶
　人事慷慨(方輿/勝覽)烈士武臣多出涼州(虞詡/論)雖居戎域¶
　然自張氏以来號有華風(北史胡/叟傳)人襍羌戎習俗剛¶
　勁或土屋而居或穹廬而處以孳牧為生(地里/志)崇節¶
　儉敦禮讓質而不野尚武興文(武威/志)人性多慷慨質¶
　直尚武少文(永昌/志)土沃澤饒可耕可漁人勇而知義¶
<pb:KR2k0051_WYG_021-7a>¶
　俗朴而風淳(鎮番/志)土磽風寒人性剛勇以騎射為能¶
　孳牧為業(古浪/志)俗寡文教武尚韜鈐争氣節崇釋老¶
　(平番/志)¶
寧夏府¶
　强梗尚氣重然諾敢戰鬭(金/史)性勇鋭尚畜牧信釋重¶
　巫明初徙五方之民於此風俗不純(明一/統志)人以技藝¶
　趨利畜牧為資(同/上)工騎射信禨鬼富强日倍禮義日¶
　新(寧夏志/靈州)人性勇悍以耕獵為事以畜牧為生(寧夏/志中)¶
<pb:KR2k0051_WYG_021-7b>¶
　(衛/)昔也荆榛之地今也樂利之鄉(惠農渠記/新渠寳豐)¶
西寧府¶
　俗崇釋教士業儒術人專孳牧童習彎弧衣被毳毛¶
　饔飱湩酥(西平/賦)夏秋少暑冬春多寒毳皮為衣酥湩¶
　為飲番人以皮馬為禮畜牧為業(舊/志)風氣漸燠物力¶
　滋豐力農務學有衣冠文物之化(西域/志)民勤儉士謹¶
　愿得醇樸遺意(碾伯/志)¶
直𨽻秦州¶
<pb:KR2k0051_WYG_021-8a>¶
　地本膏腴民事耕植(元一/統志)山林蕃屏原隰敷衍尚直¶
　習讓勤于耕讀(明一/統志)度汧隴無蠶桑五月乃凍解八¶
　月乃麥(秦州/記)重然諾負氣節朴茂質實勁直强毅猶¶
　存古風而流弊或懻忮忿爭耗財廢業(州/志)川原寥廓¶
　物産豐饒民無末作士重德行然猓人羣聚奸宄易¶
　藏馴擾為亟(清水/志)勤稼穡廣畜牧民勞而儉俗樸而¶
　淳賙䘏成習而薄華靡(秦安/志)地僻一隅閭閻樂耕牧¶
　尚儉約然壤接羌戎性多强悍(禮縣/志)人性質直俗尚¶
<pb:KR2k0051_WYG_021-8b>¶
　儉約習禮義勤稼穡四民安業舊稱樂土(舊徽/縣志)寒燠¶
　得中物産略備居水陸之通商賈輻輳四民樂業(徽/縣)¶
　(志/)舟楫不通商賈不至故民務本業而無羡心(舊兩/當志)¶
　徽山鳳水間民不見竒衺務本力農(兩當/志)¶
直𨽻階州¶
　地雜氐羌民俗樸魯而勁悍尚鬼重巫力田而外倚¶
　樵採為生士尚禮法駸駸有文物之風(階州/志)土瘠民¶
　貧力於農事士勤絃誦即武夫市井家咸知重學(文/縣)¶
<pb:KR2k0051_WYG_021-9a>¶
　(志/)川原平衍田土沃饒以耕織為業而儉約自持然¶
　而人多獷悍俗號囂凌撫循非易(成縣/志)¶
直𨽻肅州¶
　織毛毼勤耕牧務本業尚釋教　風土淳厚氣習剛¶
　勇好騎射循禮讓(並肅/州志)土腴氣正稻麥兼宜(髙臺/志)¶
西域¶
　人性獷悍居有土房衣服異制飲食異宜山川景物¶
　頗𩔖中國(陳城西/域記)寒暑應候民物繁庶種五穀葡萄¶
<pb:KR2k0051_WYG_021-9b>¶
　諸果不食豚肉齋戒拜天(晉安/志)¶
　¶
　¶
　¶
　¶
　¶
　¶
　甘肅通志巻二十一¶
