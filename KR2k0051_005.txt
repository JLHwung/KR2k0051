# -*- mode: mandoku-view; -*-
#+TITLE: 甘肅通志
#+DATE: 2015-08-24 22:42:42.544606
#+PROPERTY: ID KR2k0051
#+PROPERTY: BASEEDITION WYG    
#+PROPERTY: JUAN 卷五
<pb:KR2k0051_WYG_005-1a>¶
欽定四庫全書¶
　甘肅通志巻五¶
　　山川¶
　郡邑城市時有變更山川形勢終古不易紀其髙深¶
　詳其險易體國經野所宜講也兩河形勝奥區髙山¶
　擁衛於邉塞羣川縈繞於境中近接遠拱𣲖别支分¶
　山經水牒具載可考志山川¶
臨洮府¶
<pb:KR2k0051_WYG_005-1b>¶
　　狄道縣¶
　嶽麓山　在縣東二里宋時建東岳廟於上故名¶
　崆峒山　在縣東北五十里府志云俗名空頭山非¶
　　平凉之崆峒也¶
　白石山　在縣東南水經注云壠水自隴坻西北至¶
　　白石山抵狄道按水經注云山在縣東南界¶
　抹邦山　在縣南三十里宋神宗時羌人屯兵於此¶
　　一統志云熙寧五年王韶引兵趨抹邦山逆擊破¶
<pb:KR2k0051_WYG_005-2a>¶
　　羌於此¶
　十八盤山　在縣東南一百里其路﨑嶇有石級一¶
　　十八盤一統志云古有驛遞通岷州¶
　碧井山　在縣東南二十里一名玉井峯峯頭有井¶
　　峯後有洞¶
　翠屏山　在縣南六十里林木森鬱儼若翠屏¶
　煤山　在縣南八十里明楊繼盛始開居民賴之¶
　蓮花山　在縣西南一百五十里山聳數峯宛如蓮¶
<pb:KR2k0051_WYG_005-2b>¶
　　花故名¶
　珠翠山　在縣西南五十里俗名花架山¶
　幞頭山　在縣西南三十里以形似名¶
　常家山　在縣西南六十里與西傾山相連一統志¶
　　宋元祐二年夏人㓂邉羌酋鬼章駐兵於此為宋¶
　　將游師雄所破上有龍湫深廣凡九曲十八灣¶
　西傾山　在縣西南一百五十里謂即禹貢之西傾¶
　　非也蓋隴右諸山多以西傾名¶
<pb:KR2k0051_WYG_005-3a>¶
　西平山　在縣西五里通志云唐西平王李晟所封¶
　　其地為西平里之蘭家灣上有坪地百頃¶
　寳鼎山　在縣西十里以峯似爐鼎故名¶
　卧龍山　在縣西北二十里山勢蜿蜒如龍偃卧有¶
　　泉遇旱禱雨於此¶
　夏牟山　在縣西三十里與寳鼎山相連下產牟麥¶
　　故名¶
　龜山　在縣西北五十里以形似名¶
<pb:KR2k0051_WYG_005-3b>¶
　黎紫山　在縣西北八十里¶
　黒石山　在縣西北一百里¶
　翠㣲山　在縣北六十里¶
　馬衘山　在縣北九十里史謂馬衘俗誤為寒接蘭¶
　　州金縣界其山綿亘數百里勢極髙峻雖炎夏氷¶
　　雪不消¶
　青重山　在縣東北三十五里¶
　竹牛嶺　在縣東一統志云宋熙寧中王韶引兵度¶
<pb:KR2k0051_WYG_005-4a>¶
　　竹牛嶺破蕃酋於此¶
　胭脂嶺　一統志云在縣西三十里下有胭脂川¶
　摩雲嶺　在縣北一百五十里與蘭州接界雄峻參¶
　　天上有關¶
　胡麻嶺　在縣東北一百二十里路通安定¶
　玉井峯　在縣東南三十里以峯頭有井而名¶
　伏氷巖　在縣東五里谷中幽䆳雖炎夏猶有伏氷¶
　　焉¶
<pb:KR2k0051_WYG_005-4b>¶
　阿姑山　在縣西南八十里¶
　亥母山　在縣西南四十里上有亥母洞¶
　滴水巖　在縣西十里水自石竇中出¶
　隴坻　在縣東應劭曰隴西郡有隴坻在其東水經¶
　　注隴水西經隴坻其山岸崩落者聲聞數百里揚¶
　　雄稱響如頽坻是也¶
　麝香坡　在縣西南與夏牟山近中產麝香¶
　髙峯坡　在縣東北十五里¶
<pb:KR2k0051_WYG_005-5a>¶
　新道坪　在縣南三十里或謂新為辛以辛氏多居¶
　　於此¶
　嵐關坪　在縣南二十七里一名南關關口險隘坪¶
　　上髙敞延袤可十餘里¶
　墓塜坪　在縣東北三里中多古墓¶
　故關原　在縣北三十里魏正元中王經與姜維戰¶
　　於故關不利即此相近有太平原上有平地百頃¶
　　可以屯軍¶
<pb:KR2k0051_WYG_005-5b>¶
　鎻林峽　在縣南六十里洮水所經兩崖聳峭如削¶
　　林木森森宛似封固故名¶
　石井峽　在縣北一百二十里中有泉四時不竭¶
　木婆谷　在縣東三十里¶
　東谷　在縣東八十里一統志云宋王韶自東谷徑¶
　　趨武勝克之即此¶
　南峪　在縣東南八十里¶
　贊嘉谷　在縣南七十里中有龍湫池¶
<pb:KR2k0051_WYG_005-6a>¶
　紅道谷　在縣西南三十里一統志云明嘉靖十八¶
　　年敵首火落赤入㓂由紅道谷潛入遊擊劉子都¶
　　戰於此¶
　十公谷　在縣西南四十五里¶
　通谷　在縣西六十里一統志云其谷東入西出往¶
　　來不踰數十步中可容千百人上有竅見天日宋¶
　　熙寧初嘗於谷口置堡¶
　打壁谷　在縣北三十里¶
<pb:KR2k0051_WYG_005-6b>¶
　東巖　在縣東一里山如兩屏中建蘭若層樓飛閣¶
　　登陟其上可覽一邑之勝¶
　西巖　在縣西三里上倚寳鼎下瞰洮流中建蘭若¶
　　髙閣危樓視東岩為尤佳¶
　丁龍谷　在縣東南二十五里内有贍學田百頃志¶
　　府文廟碑隂¶
　水簾洞　在縣西三十里¶
　超然臺　在縣東一里嶽麓山上古名鳯臺後宋蔣¶
<pb:KR2k0051_WYG_005-7a>¶
　　之竒登臺眺望易名曰超然有超然臺詩明楊繼¶
　　盛謫狄道典史建書院於上¶
　洮河　在縣西二里一統志云自洮州衛東北流經¶
　　岷州流入又北入蘭州界水經注洮水自步和亭¶
　　北出門峽歴求厥川蕈川水注之又北歴峽徑偏¶
　　橋出夷始梁右合蕈塏川水又東北經桑城東又¶
　　北會藍川水又北經外羌城西又北經和博城東¶
　　左合和博川水又北經安故縣故城西又北經降¶
<pb:KR2k0051_WYG_005-7b>¶
　　狄道故城西又北隴水注之又右合二水又右㑹¶
　　大夏川北流入黄河明一統志洮河在府城西南¶
　　源出番地流入本境盤束山峽中千數百里始經¶
　　府城南浩然奔放聲如萬雷府志洮河在城西三¶
　　里由深溝兒至府城可灌田園百餘頃年久淤塞¶
　　明萬厯乙巳知縣閻士望疏通之雍大記桓水源¶
　　出西傾山吐谷渾界禹貢西傾因桓是來注云在¶
　　隴西郡臨洮縣西書本作桓水經臨洮謂之洮水¶
<pb:KR2k0051_WYG_005-8a>¶
　　又謂之桓水¶
　蕈川水　在縣南水經注出桑嵐西谿東流歴桑嵐¶
　　川又東經蕈川北又東入洮水¶
　蕈塏川　在縣南一統志云出東南石底嶺下北流¶
　　注於洮¶
　藍川　在縣南水經注源出來歴川西北谿南流歴¶
　　川東北流經藍川歴水池城北又東入洮水¶
　和博川　在縣南水經注源出和博城西南山下東¶
<pb:KR2k0051_WYG_005-8b>¶
　　北流經和博城南又東北注洮水¶
　邦金川　在縣南六十里一統志云宋元祐中种誼¶
　　等擊鬼章夜渡邦金川即此¶
　抺邦河　在縣南三十里一統志云由岷山會大小¶
　　南川松樹溝水成河北流入洮河¶
　南川水　在縣南九十里山水雄秀有大南川小南¶
　　川一統志云源出渭源舊志源出蓮花山流經抺¶
　　邦山册説源出黄香溝北流入洮¶
<pb:KR2k0051_WYG_005-9a>¶
　隴水　在縣東一統志云即水經注所謂藍水也出¶
　　鳥䑕山西北歴白石山下又西北經降狄道故城¶
　　東昔漢馬援為隴西太守為狄道開渠引水而郡¶
　　中樂業即此水也又西北入洮河¶
　東峪河　在縣東三里一統志云源出渭源縣界分¶
　　水嶺㑹馬兒藏南峪水成河西流狄道入洮河¶
　小河溝　在縣北五里¶
　三岔河　在縣西北十里東流入洮一統志云馬家¶
<pb:KR2k0051_WYG_005-9b>¶
　　灘在縣西八十里册説三岔水源出麻山關大馬¶
　　家灘火石界内經縣西北又東北入洮蓋即水經¶
　　注所謂洮水右合二水是也¶
　打壁川　在縣北三十里源出石井峽西流入於洮¶
　結河川　在縣北六十里有三帯水交結流入洮河¶
　　一統志云册説源出馬衘山西流入洮¶
　柳林溝　在縣北四十里由縣北七十里之好水溝¶
　　灌地一頃二十五畝入洮河¶
<pb:KR2k0051_WYG_005-10a>¶
　西湖　在縣西南二里引洮水注之每年午日郡人¶
　　競遊於此¶
　玉潤泉　在縣東三里清冷可掬¶
　唐古泉　在縣南二十五里由清水渠至番城灌地¶
　　二百餘頃源出石岩瀑布水甚甘¶
　石井泉　在縣北一百二十里自山硤中湧出¶
　柳林溝　在縣北五十里内產碧色洮石可作硯¶
　佛溝　在縣南十五里山形聳翠石罅中有寺¶
<pb:KR2k0051_WYG_005-10b>¶
　　渭源縣¶
　鳥䑕山　在縣西二十里即禹貢導渭自鳥䑕同穴¶
　　渭水經其下爾雅其鳥名鵌其䑕名鼵孔安國書¶
　　傳鳥䑕共為雌雄同穴處此山遂名漢地理志首¶
　　陽縣有鳥䑕同穴山郭璞曰鵌似鵽而小黄黒色¶
　　鼵如人家䑕而短尾穴入地三四尺䑕在内鳥在¶
　　外括地志山在縣西二十六里今名青雀山¶
　廟坡山　在縣南二里為縣屏障以形似名¶
<pb:KR2k0051_WYG_005-11a>¶
　露骨山　在縣南五十里與平頂山相連宋王韶穿¶
　　道入洮州即此山¶
　平頂山　在縣南七十里其山髙平昔人避兵於此¶
　五竹山　在縣西南三十里即青雀山之支與露骨¶
　　山相連盛夏積雪不消產五色細竹有岩曰秀峯¶
　木耳山　在縣西南三十五里¶
　南谷山　在縣西二十五里與鳥䑕山相連水經注¶
　　渭水出南谷唐大中三年吐蕃落門將論孔熱遣¶
<pb:KR2k0051_WYG_005-11b>¶
　　兵界西鄙鄯州將尙婢婢遣拓䟦懷光擊破之於¶
　　南谷即此¶
　髙城嶺　在縣西三國姜維圍狄道魏將陳泰度髙¶
　　城嶺至狄道東南山維解去水經注南谷山有髙¶
　　城嶺嶺上有城號渭源城渭水出焉明一統志有¶
　　分水嶺在縣西十五里其水流東者入渭流西者¶
　　入洮即髙城嶺也¶
　鳯凰山　在縣北五十里以形似名山上有白馬龍¶
<pb:KR2k0051_WYG_005-12a>¶
　　池¶
　七聖山　在縣東北五里即七峯山有七峯錯峙故¶
　　名¶
　白樺嶺　在縣南九十里路通岷州¶
　鍬峪　在縣南五里¶
　銀溝峪　近五竹山内有三峯¶
　慶平山　在縣西三十里¶
　渭河　在縣東流入鞏昌府隴西縣界禹貢導渭自¶
<pb:KR2k0051_WYG_005-12b>¶
　　鳥䑕同穴漢志首陽縣鳥䑕同穴山渭水所出泉¶
　　眼周圍七尺四時流注東至船司空入河過郡西¶
　　行千八百七十里經西安府咸陽臨潼渭南朝邑¶
　　等縣而入黄河明一統志渭河在縣北二里源出¶
　　南谷至鳥䑕山轉而東流府志在縣西北一里二¶
　　百歩有渭泉在縣西二十里即渭水源也¶
　清源河　源出五竹山一名五竹水東北流經縣東¶
　　門又東北入渭其水甚清因名¶
<pb:KR2k0051_WYG_005-13a>¶
　鍬峪河　在縣南七里東北流入渭¶
　南川河　在縣南三十五里源出露骨山西流入於¶
　　洮¶
　東峪河　在縣西二十里源出分水嶺西北流入狄¶
　　道縣界又西南入洮河水經注隴水出鳥䑕山西¶
　　北髙城嶺即此¶
　通濟泉　在縣南十五里¶
　息家泉　在縣西五里旱亦不涸¶
<pb:KR2k0051_WYG_005-13b>¶
　　蘭州¶
　臯蘭山　州之主山也在州南五里元和志蘭州以¶
　　臯蘭山為名九域志州南至臯蘭山四里元一統¶
　　志山在州南五里下有五眼龍泉漢霍去病擊¶
　　奴至臯蘭山下即此又有龍尾山在州南三里山¶
　　形如龍尾落河壖府志臯蘭山髙峻渾厚左右蜿¶
　　蜒如張兩翼東西環拱州城延袤二十餘里其東¶
　　麓為紅山土色皆赤龍尾乃其西支也¶
<pb:KR2k0051_WYG_005-14a>¶
　龍尾山　州志即臯蘭西支也¶
　馬寒山　在州境綿亘數百里勢極髙峻雖夏氷雪¶
　　不消一名馬啣山¶
　柳溝山　在州東南四十里有黄坡下有磁窰又州¶
　　西南三十里有山亦名柳溝¶
　白石山　在州東南八十里¶
　天都山　在州南三十里一統志彭澤溥惠渠記阿¶
　　干水出此¶
<pb:KR2k0051_WYG_005-14b>¶
　樺林山　在州南三十里與馬寒臯蘭並峙¶
　尖山　在州南四十里通河州路¶
　嵻㟍山　在州南一百七十里一名可㟍山俗名熱¶
　　薄汗山普義熙四年西秦乞伏熾磐招結諸部築¶
　　城於此而據之八年乞伏公府殺乾歸奔嵻㟍南¶
　　山熾磐討殺之宋元嘉三年夏將呼盧古敗西秦¶
　　將曇逹於嵻㟍進攻枹罕¶
　瓦埠山　在州西南十里其東麓為古峰山林泉之¶
<pb:KR2k0051_WYG_005-15a>¶
　　勝為州竒觀¶
　石門山　在州西南水經云灕水東北經石門口山¶
　　髙峻絶對㟁如門¶
　第一原山　在州西南十五里脉連瓦埠宜藝五榖¶
　黄峪山　在州西南二十五里¶
　九州臺山　在州北黄河北五里其形峭扳直上如¶
　　臺登之可以遠望¶
　白塔寺山　在州北黄河北臯蘭如屏黄河如帯明¶
<pb:KR2k0051_WYG_005-15b>¶
　　太監劉永成建白塔寺於上拱繞三關¶
　米哈山　在州北二百餘里即大小松山番人謂肉¶
　　為米哈言此山多禽獸可資肉食也北羌犯鎮番¶
　　凉州莊浪中衛靖遠蘭州等地方必由此山以覘¶
　　虛實¶
　摩雲嶺　在州南六十里接狄道縣界馬衘支山也¶
　　髙峻如在雲中¶
　沃干嶺　在州西南三國魏正元二年陳泰救王經¶
<pb:KR2k0051_WYG_005-16a>¶
　　於狄道時凉州軍亦從金城南至沃干坡咸和二¶
　　年張駿遣兵攻劉曜曜遣子頴屯狄道駿遣韓璞¶
　　赴救度沃干嶺而軍劉頴襲敗之於沃干嶺舊志¶
　　嶺在大夏縣東南洮水西北自凉州濟河必度此¶
　　嶺乃至狄道¶
　捫天嶺　在州西南宋元嘉六年北凉䝉遜使沮渠¶
　　竒珍伏兵捫天嶺執沮渠成以歸¶
　琵琶山　在州西一百三十里險峻曲折如琵琶首¶
<pb:KR2k0051_WYG_005-16b>¶
　　因名杜佑云廣武縣有琵琶山是也¶
　平頂峯　在州東二十五里¶
　夜雨巖　在臯蘭山後有泉自山巔而下夜深籟靜¶
　　泉溜潺湲聴之如雨聲其水亦資灌溉俗名後五¶
　　泉¶
　東岡坡　在州東二十五里相傳唐太宗為秦王時¶
　　獲禇亮於此¶
　石嶮峽　在州東二十五里兩崖懸立黄河經此東¶
<pb:KR2k0051_WYG_005-17a>¶
　　流入金縣界¶
　女遮峪　在州東三十五里宋李憲與苖綬城蘭州¶
　　敗夏人於此¶
　阿干峪　在州南四十里其土宜陶器經火不裂居¶
　　民取以治窰冶¶
　煤炭山　在州南四十里阿干鎮環山俱出煤炭州¶
　　人取資利賴無窮¶
　李麻峪　在州西四十里路通甘州¶
<pb:KR2k0051_WYG_005-17b>¶
　碙砂洞　在阿干里内產碙砂¶
　榆谷　在州西一百里有大小二榆谷漢時西羌居¶
　　此縁山濵水以廣田畜故致强大¶
　黄河　在州城北自河州流入又東流入金縣界水¶
　　經注河水自枹罕赤㟁又東洮水注之又東過允¶
　　吾縣南又東湟水注之又東經金城縣故城北有¶
　　梁泉注之又東過榆中縣北苑川水注之黄河至¶
　　金城謂之金城河有馬蓮灘在州西南九十里有¶
<pb:KR2k0051_WYG_005-18a>¶
　　夾河灘二一在州西十五里草木叢雜一在州東¶
　　十里可藝五榖又蘇家灘在州東北四十里引河¶
　　灌溉甚為民利後漢光和六年金城河水溢出二¶
　　十餘里即今州境¶
　洮水　在州南三十里自狄道界北流入河水經注¶
　　洮水自狄道㑹大夏川水又北翼帯三水亂流北¶
　　入河¶
　湟水　在州西自西寧大小榆谷東流入境又東與¶
<pb:KR2k0051_WYG_005-18b>¶
　　浩亹河合而注於黄河明一統志湟水在州西一¶
　　百八十里又金志狄道有浩亹河明一統志源出¶
　　馬啣山¶
　潤水　在州西北自莊浪衛流入湟一名澗水明一¶
　　統志在州西一百九十里¶
　逆水　在州西北自莊浪流入湟水經注潤水自令¶
　　居南經永登亭西歴黒石谷南流注鄭伯津逆水¶
　　自廣武城又東經枝陽縣故城南又東南入湟明¶
<pb:KR2k0051_WYG_005-19a>¶
　　一統志湟在今州西一百九十里逆水在今州西¶
　　二百五十里¶
　筍籮河　在州西南六里北流入河¶
　阿干河　府志在州南三里源出馬衘山自分水嶺¶
　　分為二𣲖東入金縣為閤門河北入州界阿干峪¶
　　為阿干河自峽奔流至州城沿河居民多為水磨¶
　　又謂之水磨河灌地幾百頃北入黄河¶
　浩亹河　在州西一百九十里源出塞北又名閤門¶
<pb:KR2k0051_WYG_005-19b>¶
　　河經燉煌酒泉等郡東流浩亹縣南又東至允吾¶
　　縣入湟水又東北入鄭伯津與潤水合又東經允¶
　　街縣故城南又東經枝陽逆水注之又東注於金¶
　　城河即黄河亹者水流夾山岸深若門也¶
　臯蘭水　在州西南三里¶
　梁泉　在州東白石山下後周將梁暉至此為羣羌¶
　　圍廹無水以青羊禱於山神飛泉湧出今呼梁泉¶
　　水北流入於河¶
<pb:KR2k0051_WYG_005-20a>¶
　五眼泉　在州南臯蘭山麓相傳霍去病擊匈奴至¶
　　此以鞭卓地而泉出飛流瀑布滙流成溪灌溉州¶
　　南園圃與阿干河並利州志東西四泉俱懸崖飛¶
　　瀑冠蓋時為游觀園圃賴以灌溉¶
　紅泥泉　在州東南十五里出臯蘭山下五泉東側¶
　甘泉　在州南三十里味甚甘美¶
　獅跑泉　在州西五里傍黄河遇旱取水又名神泉¶
　曲柳泉　在州東三十里其水流為東柳溝北入河¶
<pb:KR2k0051_WYG_005-20b>¶
　西柳溝　在州西五十里¶
　萬眼泉　在州東北三十里濵河諸山岩間泉湧甚¶
　　多可資灌溉¶
　蓮花池　在州西七里明肅藩令瀦神泉水為池周¶
　　數十里花木暢茂魚鱉充牣為遊賞地¶
　龍池　在州西南四十里瓦埠山後¶
　方家泉　在州東南亦資灌溉¶
　金溝　在州南二十里¶
<pb:KR2k0051_WYG_005-21a>¶
　黄峪溝　在州西三十里出尖山北流入河¶
　東川　在州東廣袤二十餘里沃土平衍可耕¶
　西川　在州西廣袤百里川水從七里河水磨溝北¶
　　流入河¶
　　金縣¶
　駝頂山　在縣南三十里以形似名¶
　龕山　在縣南三十里縣志昔神農採藥於此石上¶
　　有古跡宋元豐四年置寨於其上¶
<pb:KR2k0051_WYG_005-21b>¶
　興隆山　在縣東南十里林麓聳翠竒峰插天一邑¶
　　勝境¶
　尖山　在縣南三十里與馬衘山相連¶
　馬寒山　在縣西南三十里一名馬啣山盤亘深遠¶
　　與狄道蘭州接界炎夏積雪不消¶
　棲雲山仙人洞　在縣南二十五里昔秦致通李致¶
　　亨二仙人修煉於此題詩朱跡尚存¶
　豬嘴山　在縣西北四十里金於此置鎮¶
<pb:KR2k0051_WYG_005-22a>¶
　亂山　在縣東北五十里其山相連數百里峰巒參¶
　　差亂如列㦸黄河經其中¶
　北巒山　俗名百葉山即列㦸山¶
　車道嶺　在縣東南七十里接鞏昌府安定界¶
　小龕峽　在縣南二十里兩山相對自南抵北約十¶
　　里形勢巉巖¶
　大峽　在縣西南十里浩亹神濟二河自此分流夾¶
　　城南曰浩亹北曰神濟¶
<pb:KR2k0051_WYG_005-22b>¶
　白草原　在縣南二十里草地廣濶俗謂之百草原¶
　黄石坪　在縣南四十五里¶
　黄猴洞　在縣南三十里¶
　千佛洞　在縣南四十里洞中繪佛千餘¶
　煤洞　在縣西北四十里居民利賴之¶
　黄河　在縣北六十里自蘭州石嶮峽東北入金縣¶
　　亂山二百餘里始㵼落巨川如瀑布然土人沿山¶
　　引水溉田甚多¶
<pb:KR2k0051_WYG_005-23a>¶
　浩亹水　通志在縣南門外源出馬寒山一名閤門¶
　　水東流入黄河有閤門河橋在縣南門外¶
　苑川水　在縣東十五里通志源出馬寒山東流與¶
　　浩亹水合¶
　小龕水　在縣南十五里通志源出龕山東流與浩¶
　　亹水合¶
　二十八渡水　在縣東水經注出勇士縣南山東北¶
　　流溪澗瀠曲途出其中經二十八渡因名又北經¶
<pb:KR2k0051_WYG_005-23b>¶
　　其縣而下注於河¶
　清水河　在縣東北三十五里¶
　卧龍川　在縣西三十里¶
　金縣川　在縣東南七十里¶
　溫泉二　一在縣西十里一在縣東十五里¶
　簧眼泉　在縣西北六十里¶
　萬眼泉　在縣北五十里¶
　　河州¶
<pb:KR2k0051_WYG_005-24a>¶
　鳯凰山　在州東十二里通志形如鳯凰古號河州¶
　　為鳯林郡以此¶
　積石山　府志禹貢導河自積石至龍門兩山如削¶
　　河流經其中外臨番界金城要地俗所謂小積石¶
　　也在州西北百二十里括地志大積石山在吐谷¶
　　渾中隋立河源郡命刺史劉權鎮之唐李靖伐吐¶
　　蕃經積石行二千餘里宋元立積石州明洪武改¶
　　為關上有神禹廟又山海經積石之山其下有石¶
<pb:KR2k0051_WYG_005-24b>¶
　　門河水冐以西南流吐蕃傳武后時論欽陵謂郭¶
　　元振曰甘凉距積石道二千里按積石本在徼外¶
　　自唐以靜遠城置積石軍始移其名於内地¶
　唐述山　在州西北水經注黄河北有層山山甚靈¶
　　秀山峰之上立石數百丈亭亭傑&KR0390;競勢爭髙其¶
　　下層岩峭舉壁㟁無階中多石室室中若有積巻¶
　　而世士罕有津逮者因謂之積書巖巖堂之内每¶
　　見神人往還俗人不悟其仙乃謂之神鬼彼羌目¶
<pb:KR2k0051_WYG_005-25a>¶
　　鬼曰唐述因名為唐述山指其堂宻之居謂之唐¶
　　述窟下有水南注河謂之唐述水元和志積石山¶
　　一名唐述山今名小積石山括地志在枹罕縣西¶
　　北七十里¶
　雞窠山　在州西北一百四十里屹立霄漢¶
　梨子山　在州東五十里多有酸梨其東即洮河渡¶
　金劍山　在州東南隋志大夏縣有金鈕山元和志¶
　　金劍山在大夏縣二十里蓋即金鈕山也¶
<pb:KR2k0051_WYG_005-25b>¶
　紅山　在州南十里¶
　牛脊山　在州南二十里以形似名¶
　喬家山　在州南六十里¶
　雪山　在州西南一百五十里通志接洮州番界四¶
　　時積雪石如露骨一名露骨山宋熙寧六年木征¶
　　據河州王韶克之穿露骨山南入洮州境山徑陡¶
　　峻狹隘釋馬徒行¶
　白石山　在州西南應劭曰白石縣有白石山在東¶
<pb:KR2k0051_WYG_005-26a>¶
　　水經注灕水經白石山北即今雪山也¶
　石門山　在州西北二十里舊鳯林縣¶
　鳯林山　在州北三十五里五巒俱峙相傳昔有鳯¶
　　鳥飛遊於此故名秦州記曰枹罕原北有鳯林川¶
　　川中則河水東流隋志枹罕縣有鳯林山¶
　氷壺山　在州北六十里¶
　驚驄嶺　在州南五十里御史態爵建坊¶
　焦紅嶺　在州西北一百里路通西寧¶
<pb:KR2k0051_WYG_005-26b>¶
　分水嶺　在州北二百里黄河外接西寧界番部所¶
　　出没¶
　黒茨嶺　在州北九十里¶
　當川坡　在州東南一百六十五里路通臨洮¶
　安遠坡　在州東南四十里驛路所通¶
　廣大坡　在州西北二里州志在枹罕縣西北罕井¶
　　在焉昔吐谷渾創居於此一名廣大原四望寛平¶
　　居民稠宻東西相距八十里南北相距四十里又¶
<pb:KR2k0051_WYG_005-27a>¶
　　名萬頃原昔時番漢所駐牧地也又萬頃原上有¶
　　原周圍百里謂之重臺原¶
　他剌坪　在州北百里黄河外接莊浪界¶
　榆谷　在州西建武中滇良擊破先零奪居大小榆¶
　　谷地章和元年迷吾復據大小榆谷侵擾河湟鄧¶
　　訓發兵擊之乃去後漢永元十四年隃麋相曹鳯¶
　　上言西羌為㓂常居大小榆谷土地肥美有西海¶
　　魚鹽之利北阻大河以為固縁山濵水可廣田畜¶
<pb:KR2k0051_WYG_005-27b>¶
　　請及時規固二榆屯田積榖隔塞羌夷交關之路¶
　　從之大小榆谷即唐之九曲去積石軍三百里¶
　葵谷　在州東晉太和二年凉主張天錫擊叛將李¶
　　儼於隴西别將掌據敗李儼兵於葵谷即此¶
　松明巖　在州西一百里林木葱秀峰巒聳翠遇旱¶
　　禱雨於此¶
　黄河　州志禹貢曰導河自積石至龍門九域志州¶
　　北州西北至黄河皆四十里元志黄河自歸德州¶
<pb:KR2k0051_WYG_005-28a>¶
　　又四五日至積石州即禹貢積石又五日至河州¶
　　安鄉關又東北行一日合洮河又一日至蘭州明¶
　　一統志黄河上渡直州西北一百二十里之積石¶
　　關路通西寧謂之積石渡黄河下渡直州東北六¶
　　十里之剌麻川路通莊浪謂之剌麻川渡¶
　大夏河　通志在州南三里一名白水河東北流入¶
　　狄道界入洮水按大夏河去州五里源出關外由¶
　　土門槐樹老鴉三關入境經州南折北流入河有¶
<pb:KR2k0051_WYG_005-28b>¶
　　大夏橋在州西三里跨水上¶
　洮河　河東屬狄道界河西屬本州界形勝曰東繞¶
　　洮河¶
　銀川河　在州西北六十里¶
　様卑河　在州北一百里¶
　灕水　在州南漢地理志云白石縣有灕水出西塞¶
　　外東至枹罕入河水經注水自塞外羌中出東北¶
　　經榆城東榆水注之又東北經石門至臯蘭山水¶
<pb:KR2k0051_WYG_005-29a>¶
　　左右翼注之又東白石山水注之又東北羅溪注¶
　　之又東北故城川水注之又東北出峽北注於河¶
　　元和志水在鳯林縣西明一統志訛為大夏河¶
　牛脊河　在州南二十里¶
　洪水河　在州南門外二里¶
　廣通河　在州東南六十里寧河城東俱合大夏河¶
　　入於黄河¶
　槐樹關河　在州西南六十里¶
<pb:KR2k0051_WYG_005-29b>¶
　老鴉關河　在州西南六十里¶
　把撒川　歸德守禦千户所去州六百里西番出没¶
　　之處¶
　俺哥川　在州北五十里黄河外土膏腴五榖茂盛¶
　胖哥川　在州東北八十里黄河外¶
　囤子溝　在州東二十里又名洞子溝洮水支流深¶
　　數十丈長二十里路通蘭州¶
　大通河　在州東北八十里¶
<pb:KR2k0051_WYG_005-30a>¶
　銀川　在州西六十里續綱目宋治平元年瞎氊二¶
　　子長曰木征居河州少曰瞎吳叱居銀川有衆數¶
　　萬内附¶
　撒剌川　在州西積石關外二百里番囘五族土官¶
　　所居¶
　剌麻川　在州北五十里¶
　馬厰溝　在州北九十里¶
　河夾㟁　在州東北水經注云河水經赤㟁北即河¶
<pb:KR2k0051_WYG_005-30b>¶
　　夾㟁也秦州記曰枹罕有河夾㟁廣四十丈義熙¶
　　中乞伏於此河上作飛橋髙五十丈三年乃就¶
　顯神池　在州西北積石關西八十里周圍三十里¶
　　萬木森列向著靈異土人稱為顯神池¶
　龍湫　在州西北六十里遇旱祈雨即應即湫池也¶
　　又州東三十里有淺湖橋相傳上古時州地皆湖¶
　　禹疏鑿入於河湖始為陸今州東十里有摺橋開¶
　　鑿之迹猶存¶
<pb:KR2k0051_WYG_005-31a>¶
　九眼泉　在州東十里泉有九竅¶
　河州川　在州東東西二里南北十五里即舊湖地¶
　　云¶
　　歸德所¶
　東山　在城東三十里¶
　郭兎山　在城東二十里與東山相連¶
　郎纒山　在城西一百里番夷雜處之地¶
　汃泇山　在城西十里黄河經其下¶
<pb:KR2k0051_WYG_005-31b>¶
　哈兒澗山　在城北一里亦黄河經流¶
　黄河　在城北一里¶
　三岔河　在城東三里自巴撒川三岔塘果喇溝山¶
　　硤流入黄河¶
　羔楞河　在城西四里自西南扎哈兒山硤流入黄¶
　　河¶
　熱水泉　在城西南三十里汃泇山水自地湧出性¶
　　如沸湯故名¶
<pb:KR2k0051_WYG_005-32a>¶
　龍王池　在城南一百里地名都受在叢山之中¶
鞏昌府¶
　　隴西縣¶
　赤山　在縣東十里山色正赤渭水經其下¶
　樺林山　在縣東南四十里峯巒秀扳多產樺木¶
　仁壽山　在縣南一里自漳縣來綿延百餘里其右¶
　　為盤龍山¶
　鎻峪山　在縣南五里下為烽火臺有馮將軍遺壘¶
<pb:KR2k0051_WYG_005-32b>¶
　翠屏山在縣南四十二里五峯錯列郡之案山也¶
　　西秦乞伏國仁襲鮮卑三部於此¶
　藥舖山　在縣南六十里山多藥草與漳縣分界¶
　布雲山　在縣西南五十里一名黄石坪與月岩山¶
　　相接¶
　石門山　在縣西南八十里兩峰相對如門又五里¶
　　曰翠峰山在縣西南六十里上有黒池¶
　八角山　在縣西北九十里峻峭㟏岈有八角又有¶
<pb:KR2k0051_WYG_005-33a>¶
　　懸溜從石厓飛灑一竒觀也¶
　蓮峰山　在縣西南九十里四圍石厓峭險有五峯¶
　　亦名西五臺俗名馬鹿山岩壑峻險古松參天為¶
　　郡城勝境其傍有老君山有二仙洞壁立千&KR0775;¶
　首陽山　在縣西南一百里其上有關府志相傳夷¶
　　齊採薇處麓有二聖墓墓傍有祠其左有露骨山¶
　　髙峰峻絶盛暑積雪¶
　薄寒山　在縣西南唐㑹昌四年吐蕃將論恐熱攻¶
<pb:KR2k0051_WYG_005-33b>¶
　　鄯州為鎮將尚婢婢所敗走保薄寒山山近岷州¶
　　境¶
　三嵒山　在縣西七里俗名安家山脉自岷嶺來其¶
　　上寛平可耕山腹有三巨石參列如品字又謂之¶
　　三品石二河交㑹其前縣之主山也山麓有岐路¶
　　西北通臨洮西南通岷洮¶
　將軍峪　在縣西北四十里宋名將王德故址今墓¶
　　存¶
<pb:KR2k0051_WYG_005-34a>¶
　安都山　在縣北上有堡甚險¶
　桃花山　在縣東北三十里色紅潤如桃花有魯班¶
　　峽蟒洞深不可測¶
　赤亭山　在府西二十里赤亭水出焉昔姚弋仲居¶
　　此¶
　宋板坡　在縣南三十里栗水出此¶
　河浦坡　在縣北一里渭水之陽蘭靜通衢¶
　白土坡　在縣東北三里通通渭馬營路¶
<pb:KR2k0051_WYG_005-34b>¶
　渭河在縣北一里自臨洮府渭源縣流入境又東¶
　　歴通渭寧遠伏羌縣界入秦州境府志渭水入城¶
　　分東西南北四池前後濬引以資汲取宋熙寧八¶
　　年秦鳯提㸃鄭民憲自通遠軍導渭河至軍溉田¶
　　又有頭渠在縣西十五里二渠在縣西教塲三渠¶
　　在縣西三里岳家墩皆引渭水澆圃轉磨下流仍¶
　　入渭¶
　廣陽河　源出府西九十里之西山二源合注東北¶
<pb:KR2k0051_WYG_005-35a>¶
　　流遶縣西一里注於渭¶
　科羊河　在縣西二十五里東北入渭明萬厯間開¶
　　永利渠引科羊河水入府城以資汲取至今為民¶
　　利¶
　荆頭川水　在縣南一里源出荆谷經鎖峪之烽火¶
　　臺下北流入于渭¶
　赤亭水　在縣東北亦名赤水經䝠道城北南入渭¶
　　水¶
<pb:KR2k0051_WYG_005-35b>¶
　武城川　在縣西九十里源出鹿部西山東北入於¶
　　渭¶
　栗水　在縣東南出宋板坡由南門引入城以給民¶
　　用¶
　六泉　在縣東南五里西秦乞伏國仁破鮮卑於此¶
　　泉源有六故名¶
　西泉　在縣西一里味甚甘美冬夏不涸¶
　靈湫池　在縣東南三十里¶
<pb:KR2k0051_WYG_005-36a>¶
　聖母池　在縣西南五十里禱雨即應¶
　　安定縣¶
　照城山　在縣東五里與西巖山脉皆自馬苑來又¶
　　東有鳯凰山亦名照城山二山對峙邑中諸山之¶
　　綱紀也又有興雲山照城山之支阜¶
　温泉山　在縣東南七十里其山雄峻温泉出焉¶
　南安山　在縣南一里山脉自岷洮來¶
　西巖山　在縣西二里與鳯凰山對¶
<pb:KR2k0051_WYG_005-36b>¶
　亂山　在縣北八十里接金縣界其山形錯出稠叠¶
　　難狀¶
　雙峪嶺　在縣南四十五里¶
　胡麻嶺　在縣西八十里接臨洮府金縣界甘河水¶
　　出焉相傳張騫自西域還種胡麻於此因名¶
　車道嶺　在縣西北六十五里接金縣界亦曰車道¶
　　峴明初徐逹敗王保保於此¶
　青嵐峪　在縣東三十里山多嵐氣¶
<pb:KR2k0051_WYG_005-37a>¶
　錦雞原　在縣西四十里¶
　東河　在縣東源出麻子川北流遶城東北合西河¶
　　入㑹寧縣界¶
　西河　在縣西源出甸子川東北流遶城西又東會¶
　　於東河東河味苦西河味甘¶
　甸子川　在縣西四十里土物阜盛商賈叢集明肅¶
　　府置内官營於此¶
　得羅川　在縣西南二十里田約千畝土脉肥饒¶
<pb:KR2k0051_WYG_005-37b>¶
　關川　在縣北八十里西通蘭州北通靖遠俱入黄¶
　　河¶
　煖河　在縣西五十里隆冬不氷俗名横河¶
　雙泉　在縣東南四十里一邑之水惟此獨甘¶
　温泉　在縣東南三十里從山石間湧出如沸浴之¶
　　可愈疾俗名王家泉¶
　　通渭縣¶
　東山　在縣東五里俗名峽口山¶
<pb:KR2k0051_WYG_005-38a>¶
　斗底山　在縣東八十里形如覆斗¶
　秦仙山　在縣東五十里石峯髙峻下有仙洞洞前¶
　　有獨木橋人罕過者唐有秦仙修煉於此¶
　屏風山　在縣南二里¶
　衙頭山　在縣南十五里有元總帥汪世顯行臺遺¶
　　跡¶
　發雲山　在縣西南二里山髙峻可瞰城市¶
　十八盤山　在縣西南五十里徑險仄凡十八盤始¶
<pb:KR2k0051_WYG_005-38b>¶
　　得至頂為縣境控扼之處¶
　筆架山　在縣西北一里山自平凉府來綿亘百餘¶
　　里有五峯峙城北縣之主山也即照城山¶
　玉狼山　在縣東北三十里元時有白狼遊此¶
　煉銅坪　在縣南六十里其上產煤¶
　尖崗山　在縣西六十里有孫真人塜¶
　藺家硤　在縣南八十里有二十四渡水行人苦之¶
　渭水　在城北自隴西縣流入境又折而東南入寧¶
<pb:KR2k0051_WYG_005-39a>¶
　　遠縣界¶
　西河　在縣西二里源發華川南流入于渭¶
　華川　在縣西七十里接隴西界其川四圍平坦水¶
　　草清茂明苑馬寺芻牧地¶
　東河　在縣東二里源出筆架山流逕縣南入西河¶
　　又北河在東五里又東十五里為中川水又東三¶
　　十里為海子水俱南流入西河¶
　甜水河　在縣西七里舊引水入城由西北出灌溉¶
<pb:KR2k0051_WYG_005-39b>¶
　　取汲民賴其利又西二十里為錦鷄峽水又南十¶
　　里有龍尾溝水俱資灌溉¶
　悠江　在縣北五十里形如半月月夜臨之水天一¶
　　色¶
　靈湫池　在縣西北十五里中林山太白祠下懸石¶
　　如臼水從中出取以祈雨輙應¶
　九眼泉　在縣東南七十里其出九孔狀若聚星¶
　温泉　在縣西南十五里隆冬若沸浴之可已病¶
<pb:KR2k0051_WYG_005-40a>¶
　海子川　在縣東北三十里其水滙為潭如海子然¶
　　漳縣¶
　箭筈山　在縣東南四十里山有兩峰髙險插天因¶
　　名¶
　南山　在縣南五里一名汪古山上有汪總帥墓¶
　三岔山　在縣西三十里東連縣境西抵洮岷北接¶
　　秦隴故名¶
　鳯凰山　在縣西北五里山下有泉有橋跨漳河西¶
<pb:KR2k0051_WYG_005-40b>¶
　　接露骨山¶
　西傾山　在縣西北七十里山跨隴蜀界番漢俯洮¶
　　岷郡邑諸山多其支阜積雪不消俗名露骨山即¶
　　隴西之小雪山西傾山在洮州此山同名¶
　馬舖山　在縣西北十里四圍石崖居民避兵處¶
　烟波山　在縣西北五十里與三岔山相連下有紅¶
　　崖洞¶
　藥舖山　在縣北八里其上産藥¶
<pb:KR2k0051_WYG_005-41a>¶
　青霧山　在縣東南三十里峯巒聳翠林木蓊蔚與¶
　　寧遠縣之斗底山相連¶
　文峯山　在縣南五里亦名三台山三峯如筆架¶
　獨秀峯　在縣西南三十五里一石突起平地峙於¶
　　漳濵翠秀如畫¶
　漳河　在縣南二里源出岷州東木寨嶺東流經縣¶
　　南又東北至寧遠界合廣吳河入渭¶
　鹽厰河　在縣西南五里源出十八盤山東北流入¶
<pb:KR2k0051_WYG_005-41b>¶
　　於漳¶
　小鹽井河　在縣南三里源出鷹架山東北流入漳¶
　　河宋鹽川寨得名以此¶
　温泉　在縣西二十里泉蒸有孔望之若星¶
　鹽井　在縣西南五里水澄清熬之成鹽¶
　　會寧縣¶
　鴉岔山　在縣東二里自雪山來縣之主山¶
　桃花山　在縣東南三里其山脉自靜寧州六盤山¶
<pb:KR2k0051_WYG_005-42a>¶
　　來映日如桃花因名傍有神泉前有黒池其支麓¶
　　為式虎山¶
　式虎山　在縣南七里¶
　牧馬原山　在縣西二里其上平廣週百餘里形圓¶
　　如餅明太僕寺牧馬之地又名蒸餅山¶
　古堆平山　在鴉岔山右五峯森列參差雲表¶
　鐡木山　在縣西北百里山色如鐡又十八盤山九¶
　　泉出焉¶
<pb:KR2k0051_WYG_005-42b>¶
　龍頭山　在縣北二里下有元式水遶城北¶
　紫㣲山　在縣北五里有稍岔水出焉¶
　紅山　在縣北九十里山形壁立上有五洞¶
　烏蘭山　在縣北二百里下有烏蘭關¶
　雪山　在縣北三百七十里盛暑積雪峯如玉山¶
　屈吳山　在縣東北百里峯巒森聳多産獐鹿居民¶
　　射獵於此¶
　白玉峯　在縣南十里産五色土可資藻繢又有青¶
<pb:KR2k0051_WYG_005-43a>¶
　　玉峯¶
　華家嶺　在縣東南一百里路通郡城又小嶺在縣¶
　　南四十里為逹府小路¶
　硝崖　在縣北百里産芒硝其土赤粉青¶
　小白草原　在縣北二百二十里又東北有大白草¶
　　原平曠肥饒多白草¶
　沙石原　在縣北四十里周四十里¶
　峨峒峪　在縣南十里又有車輪峪在北十里迤遞¶
<pb:KR2k0051_WYG_005-43b>¶
　　峪在北九十里湼麥峪在東三十里索托峪在南¶
　　八十里¶
　南河　在縣南二里源出保川諸澗流經式虎山苦¶
　　水注之經縣西南又北經郭城驛入祖厲河又北¶
　　經靖遠衛入於黄河¶
　黄河　在縣北二百七十里其河自金城經縣界入¶
　　靖遠縣¶
　什字河　在縣東北二十里源出隆德之隱山谷中¶
<pb:KR2k0051_WYG_005-44a>¶
　　入十字川因名又北入□岔河¶
　南峪川　在縣南三十里地頗腴古城川在縣南二¶
　　十五里後川在縣東十里大川在縣北五十五里¶
　　周八十里紅崖川在縣北一百四十里二川三川¶
　　五川十字川俱在縣東北志云縣境之水悉北流¶
　　經靖遠境入於大河¶
　響水　在縣東一百里水出懸厓下潺急觸石聲聞¶
　　數里北流入於黄河¶
<pb:KR2k0051_WYG_005-44b>¶
　松樹岔河　在縣東三十里東流合於響河¶
　米家峽河　在縣南五里源出蒸餅山北流入於黄¶
　　河¶
　黒龍湫　在縣西南四十里俗傳中有黒龍禱雨多¶
　　應¶
　紅柳泉　在縣北二百里可以沃田¶
　懷戎泉　在縣北四百二十里出懷戎堡為池為渠¶
　　可以沃又有法泉亦可沃¶
<pb:KR2k0051_WYG_005-45a>¶
　天泉　在縣北五十里其泉大湧隆冬不氷¶
　　伏羌縣¶
　鼉山　在縣東二十里山形如鼉渭水經其下¶
　天門山　在縣南里許縣之主山三峰聳峙有兩穴¶
　　如門中有湫池¶
　朱圉山　在縣西南二十里即禹貢所載之朱圉也¶
　　俗呼白岩山¶
　錦鏡山　在縣西三十里朱圉之支峰有一石如鏡¶
<pb:KR2k0051_WYG_005-45b>¶
　　色鮮赤映日如錦故名¶
　大像山　在縣西南三里石崖有大佛像長八丈宋¶
　　嘉祐四年鑿上覆以樓左側有洞有閣道可登上¶
　　有隗囂歇凉亭¶
　麥垜山　在縣西二十五里與朱圉山相連形若麥¶
　　垜渭水經其下暴漲則阻行旅懸崖設棧道以便¶
　　行人明知縣趙守成命匠鑿山通道始免水患¶
　木梅山　在縣西二十里南倚朱圉北臨渭水¶
<pb:KR2k0051_WYG_005-46a>¶
　狐盤谷　在縣東即漢叛羌敗漢陽長史蓋勲處¶
　三都谷　在縣西宋知秦州曹瑋敗西畨於此¶
　大將山　在縣西南六里山下石形似人髙五十尺¶
　　如大將然故名¶
　無畏山　在縣西五十里髙險竒秀突出雲霄其顛¶
　　雲飛即兆雨中有靈泉¶
　石鼓山　在縣南四十里有石長丈三尺廣厚如之¶
　　其形如鼓不擊自鳴鳴則兵起¶
<pb:KR2k0051_WYG_005-46b>¶
　石臼山　在縣南八十里昔有人就此舂藥後人至¶
　　此者若無意履之其臼即響有心則無聲¶
　緹羣山　在縣北五里平巒叠翠勢若旗鼓昔漢通¶
　　西域以緹騎三千憇此見後漢書¶
　渭河　在縣北一里自寧遠縣流入邑北東流入秦¶
　　安縣境縣西有陸田通濟廣濟惠民四渠皆引渭¶
　　水之流溉田數十里¶
　永寧河　在縣西四十里源出南山北流入渭¶
<pb:KR2k0051_WYG_005-47a>¶
　落門河　在縣西五十里源出落門山北流入渭即¶
　　來歙破隗純處¶
　半博水　在縣西南源出半博山谷中北流入渭又¶
　　天門水出天門山東流入渭¶
　散渡河　在縣東北五里即通渭之西河合中川水¶
　　經十八盤山至縣境南流入於渭¶
　藉水　在縣南源出西山百澗齊流總成一川東流¶
　　入秦州界¶
<pb:KR2k0051_WYG_005-47b>¶
　龍馬泉　源出縣西北平地下渥洼沙作龍馬之狀¶
　　相傳毎春夜放牝馬飲此泉自能生駒¶
　　寧遠縣¶
　翠屏山　在城内學宫前為學宫之屏¶
　老君山　在縣南五十步屹然聳峙縣之案山俗名¶
　　南山山脉自岷州來上有湫池仙洞¶
　斗底山　在縣西南七十里狀如覆斗上有堡可以¶
　　避兵與漳縣青霧山相接¶
<pb:KR2k0051_WYG_005-48a>¶
　董墨山　在縣南三十里中有湫池水黒如墨故名¶
　太陽山　在縣南一百二十里有隘可守曰太陽山¶
　　口在禮縣界産鐡舊置鐡冶於此¶
　𤓰牛山　在縣西南二十里髙五百餘丈周圍四里¶
　　上有日月空日月未出其光先照¶
　箭杆山　在縣西南四十里以山峰挺峙而名上有¶
　　石洞髙深可以避兵下有馬務鎮¶
　栢林山　在縣西南六十里内有水泉流通又十里¶
<pb:KR2k0051_WYG_005-48b>¶
　　有水箕山髙二百餘丈皆古避兵之所¶
　武城山　在縣西南三國魏鄧艾拒姜維於此武城¶
　　古縣名山以此名¶
　九龍山　在縣西北二十里為邑名山¶
　魯班山　在縣北四十里上有洞俗傳魯班鑿此名¶
　　魯班洞山下又有大佛峽¶
　石門山　在縣東北五十里四圍皆峽中有一門險¶
　　峻可以避兵下有洞光映如月名夜月洞¶
<pb:KR2k0051_WYG_005-49a>¶
　分水嶺　在縣東南九十里與禮接界¶
　桃花山　在縣北二十五里中有溪又名桃花峽有¶
　　石似玉¶
　研石峽　在縣南四十里又東南為木林峽¶
　銀觀峪　在縣南三十里舊有銀礦鐡冶酒井鹽池¶
　渭河　在城北自隴西沙灣入縣境東北至伏羌界¶
　　縣西路有十四渠東路有十三渠皆引渭溉田民¶
　　賴其利¶
<pb:KR2k0051_WYG_005-49b>¶
　廣吳河　在縣西三十里自漳縣東北入境至折羊¶
　　口與漳水合又東北入渭¶
　山丹河　在縣西十五里源出岷州城兒谷東北流¶
　　經山丹川因名山丹河又經灘閣川東北流入渭¶
　馬成龍川　在縣西南七十里源出鹿部西山東北¶
　　流注武城¶
　南峪河　在縣東三十里自禮縣大木樹關流為楊¶
　　家河經落門入渭¶
<pb:KR2k0051_WYG_005-50a>¶
　古靈泉二　一在縣東一里山石中㵼出為㵼泉一¶
　　在縣西南百步平地湧出為湧泉俱資灌汲北注¶
　　於渭¶
　温泉二　俱在東南五十里之内其一即南峪河也¶
　龍頭泉　在縣東北三十里狀如龍頭泉流三𣲖可¶
　　溉民田¶
　八海泉　在縣東四十里常滿不溢又東北有龍泉¶
　　亦名霧罩泉¶
<pb:KR2k0051_WYG_005-50b>¶
　　西和縣¶
　豐臺山　在縣東二里帶水環山松竹蓊鬱墨峪水¶
　　經其下¶
　太祖山　在縣東南山岩聳秀下瞰數州歴歴可辨¶
　横嶺山　在縣南三十里其山連十八盤下有横嶺¶
　　水¶
　祁山　在縣西北七十五里其上有城諸葛亮伐魏¶
　　攻圍祁山魏司馬懿救祁山亮糧盡退軍張郃追¶
<pb:KR2k0051_WYG_005-51a>¶
　　至青封被殺城南有諸葛故疊山髙巖險天下竒¶
　　峻為隴右襟要¶
　寳泉山　在縣北二十里其峭如劍背有泉不盈不¶
　　涸旱禱輙應唐寶應間吐蕃䧟天水邑人保聚於¶
　　此¶
　鷄峯山　在縣東北十五里連塔山山形如圭亦名¶
　　圭峯山¶
　獨頭嶺　在縣南宋將李好義大敗金兵遂復西和¶
<pb:KR2k0051_WYG_005-51b>¶
　　處¶
　塞峽　在縣東宋將魯尚期逐楊難當至此左側有¶
　　石穴洞人言潜通下辨云¶
　清崖峽　在縣東北五十里¶
　屏風峽　在縣西北四十里宋郭思作祁山神廟碑¶
　　以此峽為正祁山¶
　朝陽觀山　在縣東一里嶺有泉清見底煑茗味甘¶
　雲霧山　在縣東南二十里霧鎖雲横嵐氣逼人¶
<pb:KR2k0051_WYG_005-52a>¶
　西髙山　在縣東南百里山盡可田民居盤旋¶
　通靈山　在縣東南百里有清泉自岩竇飛落¶
　塔子山　在縣東北二十里孤峻插天¶
　卧龍立龍崖　在縣南五十里道傍鱗甲踪跡宛然¶
　八佛崖　在縣南七十里峭壁危峯¶
　飛龍峽　在仇池山下氐人楊飛龍據此唐杜甫寓¶
　　焉¶
　神魚洞　在仇池山下每年清明前後魚自洞連貫¶
<pb:KR2k0051_WYG_005-52b>¶
　　而出居民取之杜詩神魚人不見即此¶
　千佛洞　在縣南五十里岩嵌壁立磴道險仄洞口¶
　　一泓瀑布輕雲時覆¶
　西漢江　在縣西北七十里源出嶓冡山自秦州舊¶
　　天水縣界流入西南經祁山城南流入成縣¶
　鹽官水　在縣北九十里自秦州界流入東南入漢¶
　　水經注在嶓冡西五十里許相傳營煑味與海鹽¶
　　同¶
<pb:KR2k0051_WYG_005-53a>¶
　横水河　在縣南二里源出横嶺經縣東北合鹽官¶
　　河入漢¶
　白水江　在縣北二里從西番界東流經階州城南¶
　　二里過縣入蜀合嘉陵江¶
　濁水　在邑境從長道縣界穿大潭舊鎮合清水入¶
　　階州¶
　鹽井　在縣東北六十里煑水成鹽民資其利¶
　九龍泉　在長道鎮西三里四時湛清夏凉冬温可¶
<pb:KR2k0051_WYG_005-53b>¶
　　引以灌溉¶
　煖泉　出豐臺山下今名湯峪¶
　　靖遠縣¶
　紅山　在縣東十五里石崖有泉曰法泉禱雨多應¶
　屈吳山　在縣東七十里古懷戎堡南岩壑多泉林¶
　　宻獸多資人獵取南接六盤山西連大白草原上¶
　　有顯聖廟可祈雨¶
　烏蘭山　在縣西南一百二十里南接崆峒東連屈¶
<pb:KR2k0051_WYG_005-54a>¶
　　吳唐置烏蘭縣舊有烏蘭關¶
　紅嘴山　在縣西北五里山半有懸厓左黄河右祖¶
　　厲二水交流其下上置斥堠眺望河北安㑹實要¶
　　隘也¶
　雪山　在縣北一百二十里西距黄河南接分水嶺¶
　　松栢叢茂山勢髙峻積雪不消¶
　尖山　在縣北一百三十里孤峯髙峻岩壑多泉叢¶
　　林茂樹¶
<pb:KR2k0051_WYG_005-54b>¶
　韋精山　在縣北一百三十里西連雪山東臨黄河¶
　　河水自上垂流數十丈轉折而東入寧夏界¶
　腰玉山　在城南里許山勢峍屼聳㧞每天將明有¶
　　白氣環繞山半日出方散故名¶
　妥神山　在縣北三十里南接法泉東接屈吳北連¶
　　蒯團下多泉源可以灌溉¶
　分水嶺山　在縣北一百里西距黄河北接雪山水¶
　　分南北素稱天險¶
<pb:KR2k0051_WYG_005-55a>¶
　神木山　在縣東九十里山多茂林澗多甘泉¶
　蒯團山　在縣東北九十里山下多泉又七里青石¶
　　厓下有泉曰渦子水相傳其地每黎明時晴嵐曉¶
　　障若城郭重樓女牆煥然可觀日出則没¶
　寶積山　在縣東北一百一十里下有泉水出石炭¶
　　産鐡後有大小石溝産金東北接蒯團山¶
　松山　在永安堡東南十里山多松栢多泉水嘉木¶
　　地亦肥饒¶
<pb:KR2k0051_WYG_005-55b>¶
　金山　在平灘堡西五里上有聖母祠祈雨有應¶
　黄河　在城北一里其間山峽險隘垂流直下髙數¶
　　十丈自蘭州金縣經平灘堡流入東北至蘆溝堡¶
　　入寧夏中衛界河北即為塞外¶
　袓厲河　在縣西五里源出舊袓厲縣南山下北逕¶
　　㑹寧縣入大河一名苦水河¶
　麥田水　在縣北源出麥田城西北西南流注於河¶
　裴家川　在縣東北一百三十里自莊浪衛流入明¶
<pb:KR2k0051_WYG_005-56a>¶
　　嘉靖中舊有臺堡相接以斷北㓂西行之路¶
　鎖黄川　在縣東北一百八十里明時套㓂每由此¶
　　入犯¶
　法泉水　在縣東十五里懸厓滴泉清澈甘冽¶
　紅柳泉　在縣北三十里又北七十里萬馬泉皆可¶
　　沃¶
　河池　在縣東一百二十里其地春夏因雨水生鹽¶
　　雨多鹽少雨少鹽多遠望似河故名河池舊志乾¶
<pb:KR2k0051_WYG_005-56b>¶
　　鹽川即此¶
　東泉　在打剌赤堡東二里清冽可灌田西泉亦清¶
　　冽近鹽池入池亦能生鹽¶
　　岷州¶
　東山　在城東二里叠水經其下北流入於洮¶
　冷落山　在州東五十里山形孤聳盛夏隂晦即雨¶
　　雪故名¶
　遮陽山　在州東北一百二十里山臨官道以日影¶
<pb:KR2k0051_WYG_005-57a>¶
　　為山所蔽故名其右為𡗝門山¶
　貴清山　在州東一百五十里頂平衍可耕種¶
　岷山　在城北江水所出洮水經其下土色純黒四¶
　　時有雪不生草木其西麓接四川界¶
　金童山　在城南半里下瞰城市¶
　崆峒山　在州東十里¶
　氆氌山　在州東北七十五里明置寨於此為岷鞏¶
　　之衝要俗名木寨嶺¶
<pb:KR2k0051_WYG_005-57b>¶
　分水嶺　在州東南四十里山南為岷山即大禹導¶
　　江處山北入疊藏河¶
　西山　在州西二十五里上有五臺寺觀音湫禱雨¶
　　輙應¶
　隱賢山　在州南一百里舊有三閣昔姚太師結庵¶
　　讀書於此¶
　摩雲嶺　在州東南一百五十里下臨江水宋有臨¶
　　江砦¶
<pb:KR2k0051_WYG_005-58a>¶
　穿山洞　在州東北一百三十里其洞自山東穿石¶
　　而入約二里許至山西而出中有溪水流出土人¶
　　以木板覆其上遂為入山通徑人行洞中木上水¶
　　在木下石勢巉巖水聲潺湲洞西為鞏岷通衢洞¶
　　東為一大川土沃民庶彷彿桃源境界俗名朱古¶
　　洞¶
　洮河　在州北一里由洮州衛東北流至此又東北¶
　　流入臨洮府界北入黄河¶
<pb:KR2k0051_WYG_005-58b>¶
　岷江　在州東南四十里分水嶺下南流為岷江由¶
　　階文入四川界¶
　疊藏河　在州東一里源出古疊州番境經城東而¶
　　北流入洮河即禹貢桓水¶
　荔川河　在州東南九十里宋有荔川寨以此名¶
　遮陽河　在州東南九十里源出氆氌山東至遮陽¶
　　會金溝河至三岔為漳河上源¶
　閭井河　在州東一百四十里源出莫遮攔山流入¶
<pb:KR2k0051_WYG_005-59a>¶
　　馬淳河東北入漳¶
　臨江河　在州南一百四十里源出吐谷渾至西固¶
　　入白水江¶
　良恭河　在城南二百八十里宋有良恭鎮故名俱¶
　　南流入岷江¶
　西川　在城南洮水之南延袤五十里土脉肥饒居¶
　　民耕植¶
　南川　在城南叠藏河西岸地可樹萟¶
<pb:KR2k0051_WYG_005-59b>¶
　靈泉　在州北一里可禱雨布和天泉在西郭又卧¶
　　龍泉在西南五里平泉在東二十里¶
　金紫池　在城東一百二十里州人禱雨處又金龍¶
　　池廟坪池白龍池俱在東黒松澤池在城南二十¶
　　五里¶
　千丈潭　在州東北一百二十里遮陽山之西南¶
　三丰井　在城西北角仙人張三丰寓楊氏宅所掘¶
　　以栢木為底後建祠於井北繪像祀之¶
<pb:KR2k0051_WYG_005-60a>¶
　　洮州衛(邊外山/水附内)¶
　葫蘆山　在城中以形似故名¶
　鳯凰山　半在城外半在城中有五峯中若伸頸傍¶
　　若舒翼故以形得名¶
　東隴山　在衛東南一里明沐英討叛番築城於山¶
　　之南川¶
　石門山　在衛西南六十里兩峯壁立中闢一門山¶
　　南即古疊州之地¶
<pb:KR2k0051_WYG_005-60b>¶
　石嶺山　在衛西北十里山勢峭㧞多林木唐置石¶
　　嶺關於此¶
　玉笋山　在衛西北五里山皆白石最中上挺一石¶
　　宛如玉笋登之可望數百里¶
　黒松嶺　在衛東北三十里土黒而多松¶
　石峽山　在衛東北五十里兩峽中洮河流焉俗名¶
　　石門口¶
　觀音洞　在衛東北五十里洞之中頂滴水如磬聲¶
<pb:KR2k0051_WYG_005-61a>¶
　　其下一圓石承之水滴上浮而旁無溢泛每冬結¶
　　為氷柱歳旱祈禱多應¶
　蓮花山　在衛北七十里山形似蓮¶
　九條嶺　在衛西一百里地當險要有丹巴川為畨¶
　　部之路¶
　西傾山　在衛西南三百五十里又名嵹臺山延袤¶
　　千里外跨諸羌内連列郡洮水出焉為西南之祖¶
　　山¶
<pb:KR2k0051_WYG_005-61b>¶
　素嶺山　在衛西南番界即西傾傍支春夏常多積¶
　　雪¶
　石鏡山　在衛西南番界山石皎潔可鑑形體故名¶
　　中有銅窟隋代常采鑄之¶
　南河　在南門外源出石嶺山經衛南入洮¶
　洮河　在衛南三十里源出西傾山之東即嵹臺山¶
　　東北流經吐谷渾中三百里至衛城南又東流至¶
　　野狐橋入岷州界又東流至岷州東境北流折而¶
<pb:KR2k0051_WYG_005-62a>¶
　　復西至本衛境又東北流過臨洮狄道而入大河¶
　　其流湍急每冬不及凍結珠蔽河而下故謂洮河¶
　　流珠¶
　羊撒河　在衛北六十里又六十里有冶木河¶
　常山池　在衛北一百二十里池夾兩山中盤蜒十¶
　　餘里值冬氷凍平合不溢¶
　黄河　在衛西九百里番界東北流入河州界¶
　莫河川　在西傾山北晉義熙初吐谷渾為乞伏乾¶
<pb:KR2k0051_WYG_005-62b>¶
　　歸所敗其王大孩走死樹洛干嗣立帥衆奔此川¶
　　沙漒諸戎悉附之¶
　朶的河　在衛西三百里源出朶的番族南流入洮¶
　　河¶
　納憐河　在衛西七百里哈藏族西北流入黄河舊¶
　　志有野厖河源出西傾山北流五百餘里入黄河¶
　墊江　在衛西南番界一名羌水一名白水江源出¶
　　西傾山南一曰西嵹山東流逕仇池出宕渠至巴¶
<pb:KR2k0051_WYG_005-63a>¶
　　郡入江¶
　藥水　在衛西南番境源出古合川縣東北平地有¶
　　患冷者煎水服之立愈¶
　度周川　在西番界晉隆安二年乞伏乾歸弟益州¶
　　敗吐谷渾王視態於此川¶
　長柳川　在西番界晋義熙九年乞伏熾磐擊吐谷¶
　　渾支旁于長柳川又擊破别部於泣勒川又十三¶
　　年熾磐遣其子安樂擊破樹洛干之弟阿子干于¶
<pb:KR2k0051_WYG_005-63b>¶
　　堯扞川二川俱在衛西南¶
　　西固城¶
　東山　在城東五里地土寛平里民多居其上固人¶
　　田庄大半在焉路通階文¶
　筆架山　在城南二里接悉界¶
　武都山　在城西二十里山髙峻為一方巨瞻¶
　孔函谷　在城南姜維欲斷魏軍後自㳫中從此谷¶
　　入北道¶
<pb:KR2k0051_WYG_005-64a>¶
　仙人山　在城東三十里昔有馬仙人尸解於此故¶
　　名¶
　朝陽山　在城西三十里¶
　翠峰山　在城北十里極聳峻¶
　天門山　在城北二十里四時積雪不生草木值旱¶
　　入穴取水祈雨多應¶
　露骨山　在城北三十里亦曰雪山積雪不消東連¶
　　階文北極河洮宋王韶穿露骨山道隘險釋馬而¶
<pb:KR2k0051_WYG_005-64b>¶
　　行即此¶
　魯班崖　在城北九十里兩崖懸絶有二靈柯插入¶
　　岩隙間以棧覆土以通往來¶
　中流底柱石　在城南二十里紫水江中其石巉峻¶
　　波浪衝激非人所到¶
　白水江　在城南自岷州界東南流入階州亦名羌¶
　　水¶
　岷江　在城東四十里源發分水嶺南流入四川界¶
<pb:KR2k0051_WYG_005-65a>¶
　三眼泉　在城北三里於石厓孔中湧出衝激浩瀚¶
　　穿城而過有水門二入白水江近城田土賴此灌¶
　　溉¶
　南麓飛泉　在城南五里懸厓瀑布如千尺白練灑¶
　　空而下¶
平凉府¶
　　平凉縣¶
　崆峒山　在府西三十里一名笄頭山廣成子學道¶
<pb:KR2k0051_WYG_005-65b>¶
　　崆峒山黄帝西至山問道上有問道宫絶頂有香¶
　　山有廣成子洞峯之最髙者為翠屏峰山有圓石¶
　　纍纍如珠者名垂珠峯巨石上平下鋭者名香爐¶
　　峯有峯如柱當路矗立者名蠟燭峯層崖䆳宻踞¶
　　絶岩間者名雷神峯巨石横亘兩峯之間名仙人¶
　　橋有石棋盤名仙人弈處東臺下有巖洞名皂鶴¶
　　洞又有青龍洞雨後將晴雲輙歸洞中亦謂之歸¶
　　雲洞山之西北為望駕山下有撒寶岩西岩有泉¶
<pb:KR2k0051_WYG_005-66a>¶
　　又有琉璃泉俱甘¶
　笄頭山　在縣西四十里以形名涇水所出黄帝西¶
　　至於崆峒登笄頭與崆峒山連¶
　翠屏山　在縣南一里¶
　銅城山　在縣南寰宇記在潘原縣西南三十里¶
　壽星山　在縣南六十里¶
　石馬山　在縣東南二十里北麓抵涇川有水入之¶
　　東與馬嶺山對峙而最髙者為箭括嶺子山¶
<pb:KR2k0051_WYG_005-66b>¶
　可藍山　在縣西南二十里元和志一名都盧山十¶
　　六國春秋赫連定勝光二年畋於隂槃登岢藍山¶
　　屯兵于此寰宇記可藍山亦涇水源與笄頭山連¶
　　亘又為分水嶺山¶
　大統山　在縣西南二十里與可藍山相接¶
　天壇山　在縣北五里一名卧虎山下有全真洞元¶
　　道士賀志貞所居其西為會盟壇唐貞元三年吐¶
　　蕃詐請盟因築壇于此使渾瑊與吐蕃㑹盟被刼¶
<pb:KR2k0051_WYG_005-67a>¶
　　處也¶
　馬屯山　在縣西晋太元十九年苻登奔平凉收集¶
　　遺衆入山姚興率衆攻之其山南北二十里東西¶
　　三十里¶
　雕窠峽　在縣南三十里兩山深險為羣雕出入往¶
　　來之路因名馬嶺石馬之水道流入于涇¶
　金佛峽　在縣西六十里峽長二十里峭壁層峙不¶
　　見天日中有金裝佛明嘉靖十九年於峽口築城¶
<pb:KR2k0051_WYG_005-67b>¶
　　復建潰水紅沙二石墩于山上以増戍守為河西¶
　　險要¶
　彈筝峽　在縣西一百里涇水南流經都盧山中風¶
　　吹流水常如彈筝之聲行旅因謂之彈筝峽魏宇¶
　　文㤗在夏州馳赴平凉令杜朔周先據此唐突厥¶
　　入犯詔李藝屯華亭及此峽以備之建中三年鳯¶
　　翔隴右節度與吐蕃盟以涇州西至彈筝峽為唐¶
　　界貞元七年劉昌城平凉開地三百里扼峽口¶
<pb:KR2k0051_WYG_005-68a>¶
　孫丘谷　在縣東南晋苻秦平凉太守金熙與姚秦¶
　　將姚方成戰於此敗之又甲積谷在東南二十里¶
　茍頭原　在縣東晋時苻登自平凉進據此逼姚萇¶
　　於安定又有葉平原在縣東南十里自原而東五¶
　　十里以暨涇州之囬中皆謂之南山其水皆北流¶
　　入涇又虎山西二十里曰杏原又虎山北十里有¶
　　小蘆河原又北十里曰大蘆河原又北十里曰淺¶
　　澗原佛堂原在縣北三十里草峰原在縣東北五¶
<pb:KR2k0051_WYG_005-68b>¶
　　十里卓村原在縣東北二十里以上諸原皆平曠¶
　　可耕植¶
　涇河　在縣西北笄頭山發源有二支南支出崆峒¶
　　峽中曰前峽北支出老山曰後峽合流至府城西¶
　　北一里疏為渠以分流溉田東入涇州界¶
　横河　在縣西五十里源出華亭縣與湫峪諸水俱¶
　　入涇¶
　清水河　在縣東五里成化末疏為利民渠凡南來¶
<pb:KR2k0051_WYG_005-69a>¶
　　水咸滙之以溉民田¶
　太平水　在縣東郭舊志源出小谷亦曰後谷谷髙¶
　　數丈縣南諸山泉流滙焉三十里許北折入涇東¶
　　西溉田各里許明嘉靖六年水暴漲漂没東郭溺¶
　　居民又東二里曰岨谷東西山泉所滙流八里入¶
　　涇暴水視後稍减自此以東南北山谷之水咸入¶
　　涇民以利灌汲多負水以居¶
　湫峪水　在縣東三里源出翠屏山又大岔水在府¶
<pb:KR2k0051_WYG_005-69b>¶
　　東南十里源出壽星山皆北流入涇水¶
　潘谷水　在縣東寰宇記在潘原縣東三十里流入涇¶
　柳湖　在縣北三十里湖畔柳數千株¶
　胡盧水　在縣西源出鎮原縣頺沙山下流入涇本¶
　　名蔚茹水唐志白草軍在蔚茹之西即此¶
　湫池　在縣東北五十里其水四時常溢旱禱有應¶
　　蘇林曰湫淵在安定朝那縣方四十里停水不流¶
　　冬夏不増不减不生草木¶
<pb:KR2k0051_WYG_005-70a>¶
　暖泉　在縣北二里其水湧出四時温然潭深數尋¶
　　蒲荷甚盛東流溉田三里¶
　　崇信縣¶
　錦屏山　在縣治南城據其麓上列雉堞繁花木三¶
　　時絢爛如屏然一曰花山¶
　閉銀山　在縣南赤城右山特峻㧞¶
　五馬山　在縣西南四十里狀如五馬故名¶
　玉京山　在縣西南九十里¶
<pb:KR2k0051_WYG_005-70b>¶
　烽臺山　在縣西五里山最髙盤折數十層始至其¶
　　頂昔時烽堠之所今為砦可備兵¶
　斷萬山　在縣西四十里險絶難登與武安監接壤¶
　　其左有三姑山¶
　文筆山　在縣西四十里峽口北岸竒峯秀削狀若¶
　　芙蕖¶
　五龍山　在縣西四十里距峽口之陽峰嶺蜿蜒林¶
　　木蓊蘙相傳為唐時禦戎故壘¶
<pb:KR2k0051_WYG_005-71a>¶
　鳯山　在縣北三十里形如鳯翥巔作柱石峯與文¶
　　壁映其下為芮谷懸飛泉南流入汭¶
　迎駕坡　在縣西南三十里昔太王遊畋至此居民¶
　　簞食壺漿以迎之¶
　箭筈山　在縣赤城南¶
　文壁峯　在縣東三里巔髙四丈五尺¶
　唐毛山　在縣境自唐林木叢生如毛可以取材故¶
　　名¶
<pb:KR2k0051_WYG_005-71b>¶
　峽口　在縣西北四十里神禹疏鑿故跡兩崖峻削¶
　　羣峯巑岏汭水自華亭南北二源合流出此雪浪¶
　　噴湧每瞻風雨望雲物昔為西戎咽喉要地唐人¶
　　屯兵塞險有勒石遺跡¶
　拽兵原　在縣北唐李元諒破吐蕃兵於此故名¶
　汭水　在縣北八十步縣西北四十里有峽口汭水¶
　　自華亭縣東出峽口流入縣境流四十里經縣城¶
　　北東入涇州界又有汭水渠在縣北一里唐李元¶
<pb:KR2k0051_WYG_005-72a>¶
　　諒疏渠引汭水蒔荷畜魚民享其利今渠尚存¶
　白石川　在縣南六十里源出五馬山東流入靈臺¶
　　縣境為逹溪川即長武黒水之上源也東至邠之¶
　　停口入於涇¶
　赤城川　在縣南四十里至靈臺縣東北入於黒水¶
　　以滙於涇¶
　左峪水　在縣西四十里銅城西南流入汭¶
　五馬峪水　在縣西南五馬山下通汭峪水在縣北¶
<pb:KR2k0051_WYG_005-72b>¶
　　臨汭堡右紅土峪水在縣西南迎駕坡左西寺峪¶
　　水在縣南二里俱北流入汭¶
　城東峪水　在縣東門折而西環城之西北以入汭¶
　四峪水　在縣南縣志赤城之南三十里有龍峪水¶
　　西南八十里有神峪水又十里有九峪水又新窰¶
　　二水之交曰對峪水水滙而成川於赤城川之南¶
　　白石川之北謂之四峪水可資灌溉¶
　湫峪水　在縣北鳯山右南流入汭内有湫深廣里¶
<pb:KR2k0051_WYG_005-73a>¶
　　許¶
　散化峪水　在縣北鳯山左南流入汭殿子坡峪水¶
　　在縣北鳯山下聚貫珠濃露諸泉之水由滙口而¶
　　南流入汭¶
　新柳灘　在縣西北一里汭水之濵傍有稻畦順治¶
　　間知縣武全文溉植¶
　暖泉　有二一在縣東五里為上暖泉一在縣北十¶
　　里為下暖泉¶
<pb:KR2k0051_WYG_005-73b>¶
　康王井　在縣西北郭昔李武康王元諒所鑿以城¶
　　中水鹹汲汭稍遠濬深一丈徑五尺得甘泉¶
　　華亭縣¶
　隴山　在縣西三十里北接大漠南界汧隴髙五十¶
　　里冬夏有雪縣西境之山皆隴山東麓其支峰别¶
　　阜隨地異名元和志小隴山在縣西四十里寰宇¶
　　記接崆峒山界¶
　儀山　在縣東二里古儀州以此名通志一名義山¶
<pb:KR2k0051_WYG_005-74a>¶
　　俗名囬頭山¶
　石堡山　在縣東至窰頭土咸堊石為炭以埴器¶
　華尖山　在縣北明一統志在縣西北二里縣居山¶
　　之麓¶
　斷萬山　在縣東北五十里府志自斷萬山極於五¶
　　馬山號為汭水東峽¶
　樺嶺山　在縣東五十里中多樺樹¶
　王母山　在縣南一里山巔有古王母宫因名¶
<pb:KR2k0051_WYG_005-74b>¶
　海龍山　在縣西南十五里有泉東南流入汧水深¶
　　入曰寶蓋山火燄山鬼門關接靜寧州水洛川絶¶
　　人跡¶
　仙姑山　在縣西十里¶
　齊山　在縣西十三里與仙姑山連汭水南源出此¶
　望仙山　在縣西北二十里¶
　皛然山　在縣西北七十里¶
　朝那山　在縣西七十五里漢朝那縣以此名¶
<pb:KR2k0051_WYG_005-75a>¶
　湫頭山　在縣北六十里汭水北源出此即朝那山¶
　　山有湫池二其深莫測遇旱禱雨多應¶
　白崖山　在縣西北笄頭山南涇水别源出此¶
　龍馬山　在縣西北¶
　髙山　在縣西北山海經涇水出髙山府志笄頭西¶
　　北曰髙山即山海經所稱也亦名老山¶
　瓦亭山　在縣西北一百八十里即隗囂使將牛邯¶
　　所守之地瓦亭關在其西麓東二十里即彈筝峽¶
<pb:KR2k0051_WYG_005-75b>¶
　飛鳯山　在縣西北一百里形如飛鳯故名¶
　爛柯山　在縣北十五里見寰宇記¶
　馬嶺山　在縣東北與平凉縣接界¶
　見子巖　在縣東四十里世傳人失其子數載至此¶
　　見之因名¶
　石香爐峽　在縣西北四十里其北又有松子峽¶
　馬舖嶺　在縣西北四十里¶
　支磨原　在縣境東北郭汾陽家傳大厯十年吐蕃¶
<pb:KR2k0051_WYG_005-76a>¶
　　界潘原西至小石門白草川又下朝那川至百里¶
　　城支磨原而入華亭子儀遣渾瑊破走之于故平¶
　　凉城今縣西南有水磨川或以為支磨原也¶
　龍門洞　在縣南四十里¶
　涇水　在縣西北八十里自笄頭山發源流經此入¶
　　平凉界¶
　汭水　在縣東三里縣志汭水遶流城南有惠民渠¶
　　引經城中而北出以溉田¶
<pb:KR2k0051_WYG_005-76b>¶
　北水　在縣北一里東流與汭水合流入涇¶
　柴底水　在縣北三十里明一統志有䇿底水即柴¶
　　底窮汭記柴底水出朝那湫山之陽其北即涇水¶
　　相去甚近¶
　胭脂川　在縣西北一百一十里東流入涇水¶
　武村川　在縣南十里武村縣西南十八盤諸泉為¶
　　木賊溝延官溝水磨川武村川東至斷萬山滙於¶
　　汭¶
<pb:KR2k0051_WYG_005-77a>¶
　暖泉　在縣西南六里¶
　　鎮原縣¶
　東山　在縣東二里極髙峻其下為舊東山縣¶
　玉山　在縣東十里山多白石隂雨之後明艶如玉¶
　　嶺有凌雲閣下臨萬仞¶
　雉頭山　在縣西三十里狀如雉頭秦始皇二十三¶
　　年巡隴西北地至雉頭山即此¶
　鷄頭山　在縣西五十里隗囂嘗使其將王孟塞鷄¶
<pb:KR2k0051_WYG_005-77b>¶
　　頭山道以拒漢兵¶
　潜夫山　在縣内北東漢王符髙隱於此著潜夫論¶
　　上有讀書臺¶
　桃坡　在縣西八十里其地有桃萬株¶
　風堆　在縣西十里獨阜上有故臺臺側有風伯壇¶
　　俗呼為風堆¶
　和戎原　在縣南二十五里見寰宇記¶
　陽晋水　在縣南平凉縣界流入寰宇記陽晋水在¶
<pb:KR2k0051_WYG_005-78a>¶
　　臨涇縣南十五里入涇即涇州横河之上源也¶
　原州川水　在縣北自固原州流入寰宇記自番界¶
　　來¶
　髙平川水　在縣南二百歩源出舊縣之大隴山¶
　石門峽水　在縣西大隴山北有水逕流謂之峽水¶
　自延水　在縣西石竇出泉汲焉¶
　次水　在縣東北六十里與苦水東水亂流參差合¶
　　而為一下流入髙平川¶
<pb:KR2k0051_WYG_005-78b>¶
　蓮花池　在縣西一里許旱不涸冬不沍舊植蓮花¶
　　故名¶
　太陽湫　即太洋湫在縣東六十里半山中環五里¶
　　餘水澄澈深不可測旱禱多應又有任湫在縣西¶
　　新城里¶
　石泉　在縣西一里許水從石孔中出四時不涸夏¶
　　凉冬温民皆汲用¶
　温泉　在縣境冬夏常温¶
<pb:KR2k0051_WYG_005-79a>¶
　聖井　在縣東九十里宋紹聖初竅石為龕建石窟¶
　　寺室内可容數百人内有井¶
　九龍井　在縣西二十里一井九孔¶
　　固原州¶
　六盤山　在州西南七十里曲折險仄盤旋而上元¶
　　世祖自和林有事陜蜀恒屯兵於此宋史紹定三¶
　　年䝉古主特穆津殂於六盤山寶祐六年䝉古主¶
　　䝉格侵宋次於六盤山開慶元年䝉古入蜀使琿¶
<pb:KR2k0051_WYG_005-79b>¶
　　塔罕守六盤景定元年呼必賚立琿塔罕以六盤¶
　　軍叛走甘州廉希憲使汪良臣擊平之元元貞二¶
　　年自六盤至黄河立屯田置兵萬人明初徐逹定¶
　　關中屢敗元兵于六盤蓋州境之險要也上有清¶
　　暑樓元安西王所建¶
　臺山　在州南四十里¶
　馬麾山　在州西南四十里臺山之西宋元嘉五年¶
　　夏王昌被擒其弟平原公定奔平凉郡魏兵追之¶
<pb:KR2k0051_WYG_005-80a>¶
　　敗於馬麾嶺蓋平凉之險要郡國志作馬屯山誤¶
　砲架山　在州西北一百二十里石城堡前四壁峭¶
　　立極為峻險明成化五年滿四反據此其相連者¶
　　又有照壁山¶
　天都山　在州西北百五十里宋元豐四年伐夏李¶
　　憲自熙河進營于天都山焚夏人南牟内殿并其¶
　　館庫元祐二年夏人與西羌相結聚兵天都山元¶
　　昊臣野利常守天都山號天都大王¶
<pb:KR2k0051_WYG_005-80b>¶
　印子山　在紅古城西南十里絶頂有印跡如篆刻¶
　　狀故名¶
　須彌山　在州北九十里上有古石門關遺趾又為¶
　　逄義山後漢建義初叚熲討先零叛羌自彭陽直¶
　　指髙平戰于逄義山大破之¶
　掃竹嶺　在州西北百餘里其山髙峰陡峻危橋深¶
　　洞過者不敢逼視為州險境土人借以備㓂祠真¶
　　武神俗稱西武當云¶
<pb:KR2k0051_WYG_005-81a>¶
　　青羊山　在州北四十里山頂有泉¶
　清水河　在州西南四十里發源六盤山下東北流¶
　　遶城東北下流亦謂之葫蘆河至鳴沙入黄河¶
　髙平水　在州西源出州西南北流入寧夏中衛界¶
　大黒水　源出隴山在州北一百十里流入清水河¶
　　又有小黒水在州北八十里流入大黒水又有須¶
　　都㓕河在州北九十里流入小黒水又有硝河在¶
　　州西北一百里流入須都㓕河又有海子河在州¶
<pb:KR2k0051_WYG_005-81b>¶
　　西南三十里流入硝河所謂水有五源咸出隴山¶
　　左㑹右水總為一川也並入於黄河¶
　南川　有二在州東南六十里為大南川在州東南¶
　　五十里為小南川舊志下流至平凉縣境入于涇¶
　　又有乾川在州東北一百六十里¶
　朝那湫二　一在州東南十五里泉流有聲廣五里¶
　　濶一里餘波入清水河即古朝那湫秦投詛楚文¶
　　于此一在州西南四十里六盤之隂山腰有泉眼¶
<pb:KR2k0051_WYG_005-82a>¶
　　東西濶一里南北長三里舊傳祭龍神潤澤侯處¶
　　二水相合方四十里水停不流冬夏不増减兩岸¶
　　不生草木旱即祀之以壺挹水置之于所在則雨¶
　　雨水不止反水於泉俗以為&KR0106;今周廻七里蓋近¶
　　代耗减明正德間因城中井水苦鹹難飲導入城¶
　　泮池由西門入環流出東門公私便之土人謂之¶
　　東海西海¶
　甜水　在紅古城西門外味甘可飲居民引之以種¶
<pb:KR2k0051_WYG_005-82b>¶
　　稻紅古城二十里入清水河¶
　北亂池　在州西南七十里濶一百七十丈莫測其¶
　　深歳旱禱雨輙應¶
　養魚池　在舊開城三里元安西王養魚處又名蓮¶
　　花池¶
　暖泉　在州北五里隆冬不凍流入清水河一統志¶
　　以為即龍泉水¶
　青羊山泉　在州西四十里泉在山頂¶
<pb:KR2k0051_WYG_005-83a>¶
　　涇州¶
　兼山　在州北五里有重山之義州之主山也¶
　弇耳山　在州西南一里形如龍尾¶
　筆峰山　在州南五里峰頂峭㧞樹林隂宻有水流¶
　　涇州曰朝那溝¶
　囬中山　在州西北二里上有王母宫下臨涇水俗¶
　　名宫山¶
　米麫山　在州東南五里二峰峭絶南北朝盧祖遷¶
<pb:KR2k0051_WYG_005-83b>¶
　　為涇大將指二邱為米麫㓂遂遁還因名¶
　青石嶺　在州西北亦曰青石岸青石原晋義熙三¶
　　年赫連勃勃敗姚秦將張佛於青石原六年勃勃¶
　　又南攻安定破姚秦將揚佛嵩於青石北原進攻¶
　　東鄉下之唐大厯七年吐蕃下青石嶺軍於朝那¶
　　城郭子儀諭却之十二年吐蕃下青石嶺逼涇州¶
　　子儀復擊却之又貞元三年吐蕃入㓂分屯潘口¶
　　及青石嶺七年涇原節度使劉昌築保定城捍青¶
<pb:KR2k0051_WYG_005-84a>¶
　　石嶺皆即此¶
　青溪嶺　在州西南宋建炎三年金羅索侵涇原經¶
　　畧使曲端遣將吳玠逆擊於青溪嶺敗之紹興中¶
　　薩里哈自鳯翔趨邠州涇州將田盛遣兵擊之于¶
　　青溪嶺㓂引去¶
　馬鞍坂　在州西北晋義寧十二年後秦將姚紹自¶
　　安定擊赫連勃勃于馬鞍阪破之¶
　安仁谷　在州東南四十里古長城砦宋范仲淹嘗¶
<pb:KR2k0051_WYG_005-84b>¶
　　遣宋良等控守於此地¶
　碧泉洞　在州東北兼山之左其水青色長流味甘¶
　涇水　在州北自平凉縣流入又東南入邠州長武¶
　　縣界州志涇河自邠以上灘淺流急故濁自邠以¶
　　下灘深流緩故清至入渭處則涇清而渭濁也又¶
　　曰涇河水石湍急故不能引以為利至涇陽則就¶
　　平且蓄矣¶
　汭水　在州東南二里自崇信縣流入境東南流入¶
<pb:KR2k0051_WYG_005-85a>¶
　　長武界合於涇水¶
　閣川水　在州南三里州西山谷諸水㑹流成河下¶
　　流入於涇水¶
　渰水　在州西南一名閣子溝源出州南二十里支¶
　　家舖有暖泉瀠流西北入汭味甘利煑豆與朝那¶
　　溝皆嘗暴漲為居民害¶
　後川河　在州北四十里發源交龍口亦曰横河自¶
　　鎮原縣流入經東北三十五里由淺河川至長武¶
<pb:KR2k0051_WYG_005-85b>¶
　　縣界入涇州北諸谷水陽皆入涇隂皆入横河¶
　盤口河　在州南三十里與靈臺縣接界又東流至¶
　　長武縣停口入涇¶
　共池　在州北五里華巖海印禪寺内水泉從地湧¶
　　出流溢成池兩池相連故名宻人侵阮徂共即此¶
　百泉　在州西三十五里泉眼百餘四時不涸民資¶
　　灌溉亦名百泉溝下流入涇州志涇汭灘髙流駛¶
　　宣洩不能為利民間所資以灌溉者乃在陂澤源¶
<pb:KR2k0051_WYG_005-86a>¶
　　泉其溝渠共有六十四道¶
　暖泉　在州西五里宫山之陽水從石出四時温暖¶
　瑶池　在州西宫山之陽竇石而出俗傳為王母瑶¶
　　池¶
　　靈臺縣¶
　蒼山　在縣東二里其山松栢蒼翠因名山之東有¶
　　白雲洞丹壑萬仭綿延漸低如龍延頸狀謂之龍¶
　　灣崖元清虚子煉丹處¶
<pb:KR2k0051_WYG_005-86b>¶
　保巖山　在縣東南三十里山勢峭㧞廽旋百折嶺¶
　　有涇臺登之望見百里外其下常有雲霧出入有¶
　　九峯環匝一名九頂峯巖下臨南河有温泉瀑布¶
　離山　在縣西南二里狀如象形¶
　虎山　在縣西北一里許¶
　兼山　在縣西九十里為縣主山其山兩重因名¶
　書臺山　在縣東北五里多竒木異獸甘泉秀石頂¶
　　平如臺因名隋皇甫元晏讀書處又明一統志曰¶
<pb:KR2k0051_WYG_005-87a>¶
　　臺山府志縣枕臺山東西亘百里荆花尤茂一名¶
　　荆山¶
　鳯山　在縣北十里其狀如鳯俗謂之上山鳯¶
　隱形山　在縣東北二里許孤峯突起日中無影蒼¶
　　松古栢連抱参天圖經云其色蒼翠而地深奥故¶
　　名¶
　卧龍原　在縣東十里見寰宇記¶
　白石原　在縣西北首起舊良原縣西南三十里東¶
<pb:KR2k0051_WYG_005-87b>¶
　　下三十里分為二原一良原一杜原¶
　望兒原　在舊良原縣東三十里¶
　范家溝　在縣西北流入逹溪其水亦足一方之養¶
　汭水　在縣北自崇信縣流入¶
　逹溪川　在縣南二里縣之西川源發隴州五馬山¶
　　至邠梁山入涇邠志謂梁山黒水即此¶
　妲己川　在縣西七十里舊傳妲己生於此即逹溪¶
　　之訛也¶
<pb:KR2k0051_WYG_005-88a>¶
　蒲川　縣之南川也自鳯翔府分水嶺發源夾蒼離¶
　　而出與逹溪合¶
　細川　舊志細川水源出鳯翔府麟遊縣細川谷流¶
　　入縣境合於三交川新志細川水在縣東南二里¶
　　上流與蒲川合後魏髙平賊万俟醜奴屯安定聞¶
　　魏軍未進乃散衆耕於細川唐初涇州鎮將劉感¶
　　自髙墌引還涇薛仁杲自南原馳下與感戰於百¶
　　里細川感為所擒¶
<pb:KR2k0051_WYG_005-88b>¶
　二香水　在縣東十五里源出麟遊縣東亦名三交¶
　　水入於蒲川¶
　香水　在縣東北隱形山麓味甘氣馨因名¶
　小庵川　在縣南二十里自麟遊而來與蒲川合¶
　後溝　源自景村經縣東北流入逹溪其水甚甘一¶
　　邑食之靈邑四境皆山有此甘泉信屬地德¶
　三女川　在縣西九十里即宻康公受三女奔處因¶
　　名¶
<pb:KR2k0051_WYG_005-89a>¶
　懸泉　在縣西一百三十里横渠鎮石崖數仭上覆¶
　　如幕有泉下注如簾為邑竒勝¶
　温冷泉　在保巖山之陰半温半冷疾者洗滌即愈¶
　　靜寧州¶
　隴山　在州東一百五十里舊水洛縣乃水洛川及¶
　　犢奴水所出以近隴州之地因名¶
　主山　在州南一百五十里山勢獨髙其中峰嶺廽¶
　　環溪流縈帶沃野千頃¶
<pb:KR2k0051_WYG_005-89b>¶
　旗鼓山　在州東二里以形似名宋劉將軍滬屯兵¶
　　防西夏處¶
　翠屏山　在州南五里¶
　武山　在州南七十里多産竒花異草四五月之間¶
　　絢爛奪目¶
　石門山　在州南四十里兩峽平分斬截若門即隴¶
　　山北垂宋劉滬破氐羌於此¶
　孫家山　在州南一百五十里脉接秦隴諸山號稱¶
<pb:KR2k0051_WYG_005-90a>¶
　　陸海林藪淵澤深不可測¶
　宋家山　在州西南八十里昔産牡丹色種艷絶¶
　横山　在州北十里山勢横亘舊為番部所居¶
　東山　在州東五里宋吳璘命子挺築堡東山以拒¶
　　金即此¶
　魚嘴山　在州東四十里六盤湫頭之支林樹葱鬱¶
　　樵徑出入¶
　西峰五叠　號五臺峰山麓有靈湫建龍君祠¶
<pb:KR2k0051_WYG_005-90b>¶
　雲臺山　在州南一百二十里連峰羾青長河遶碧¶
　　四時烟景縱目可收¶
　石馬坪　在州西俗傳夜靜見羣馬食田衆以百矢¶
　　射之遂冺迹次日視之皆石馬也因名¶
　邵家坪　在州境有古槐二株大十餘圍陰數十畝¶
　　相傳為漢晋間物¶
　陳家洞　在州東南一百五十里幽林鳥道峭壁插¶
　　天深洞層樓下臨絶澗稱為奥區¶
<pb:KR2k0051_WYG_005-91a>¶
　西巖山　在州西七里有甘泉五¶
　馬圏山　在州北八里宋二吳將牧馬處也¶
　隴水　在州南一里源發六盤之陰按六盤為隴山¶
　　尾故水為隴水味甘美俗名甜水河¶
　威戎川　明一統志在州南四十里或以為即水經¶
　　注之燕無方城諸水也¶
　陽三川　府志在州南九十里自莊浪縣流入苦水¶
　　水經注受渠水東出大隴山西經受渠亭北又西¶
<pb:KR2k0051_WYG_005-91b>¶
　　南入瓦亭川或曰即此¶
　水洛川　在州南一百五十里源發隴山流合犢奴¶
　　川經石峽西南入秦州界¶
　髙家堡川　在州西四十里發源㑹寧青家驛之山¶
　　中東流與甜苦二水滙焉¶
　抛龍川　在州西宋任福輕騎趨懷遠捺龍川即此¶
　長源河　在州西三里源發固原湏彌山北味苦俗¶
　　名苦水河¶
<pb:KR2k0051_WYG_005-92a>¶
　門扇川　在州東八十里源出六盤西流至威戎川¶
　　滙焉¶
　底店川　在州東南一百一十里源出華亭之林家¶
　　硤西流逕都記川過莊浪入磨石峽以逹於合河¶
　　頭¶
　通遍川　在州東南一百二十里源出隴山逕林家¶
　　硤過佛崖灣西流至野照凉野二店滙章麻川¶
　治平川　在州西南八十里一從鞍子山經通渭之¶
<pb:KR2k0051_WYG_005-92b>¶
　　蔡家堡一經郭家岔至鳯龍之麓二水合流逹合¶
　　河頭¶
　温泉　在州南五十里隆冬不氷又府志州東三十¶
　　里曰乾磑川有温泉¶
　　莊浪縣¶
　隴山　在縣東府志靜寧州東南一百五十里皆隴¶
　　山也又曰自隴州至清水縣綿亘而來縣居山之¶
　　陰今東暨華亭其間有鬼門關有火燄寶蓋麻庵¶
<pb:KR2k0051_WYG_005-93a>¶
　　大小十八盤湫頭笄頭龍家峽等山以及美髙六¶
　　盤南北二百里東西七十里皆隴山也¶
　盤龍山　在縣南四十里山勢回伏狀如盤龍即隴¶
　　山之異名¶
　杏花岡　即太白山在縣東三里髙岡峻嶺上建太¶
　　白行祠樹木森鬱祭禱有應¶
　櫻桃原　在縣西三十里花發時其地如雪¶
　牡丹岔　在縣西一十五里舊傳多産牡丹¶
<pb:KR2k0051_WYG_005-93b>¶
　屛風山　在縣南三里即邑對山如屛¶
　北寺山　在縣東北二里即遊龍山樹木森茂登其¶
　　巔山川風景瞭然在目¶
　筆架峯　在縣南三里狀如筆架因名¶
　磨石峽　在縣西南一十五里¶
　崔家峽　在縣西南五十里傳有石炭山狹水深不¶
　　可挖¶
　青土坡　在縣西南六十里産白土¶
<pb:KR2k0051_WYG_005-94a>¶
　東溝水　在縣東冊説源出隴山經縣西南流入靜¶
　　寧州境注於苦水¶
　西溝水　在縣西半里源出隆德縣之襟山西南流¶
　　入東溝水¶
　東河　源自龍家峽來遶縣城東故名東河¶
　西河　源自賈家岔來遶縣城西故名西河灣過城¶
　　南會東河從磨石峽出¶
　陽三川　在縣西南七十里山陽有三川合流故名¶
<pb:KR2k0051_WYG_005-94b>¶
　　府志流入靜寧州即古受渠水¶
　苦水川　在縣西九十里自靜寧州流入境又北流¶
　　入鎮原縣界味苦不可飲故名¶
　通邉川　在縣東北三十里明一統志在縣東北一¶
　　百五十里以道路四通而名府志在隆德縣南六¶
　　十里蓋接界也通邉縣以此名¶
　　隆德縣¶
　六盤山　在縣東二十五里縣城鎮其西麓即隴山¶
<pb:KR2k0051_WYG_005-95a>¶
　　之支峰也通志山路險仄古謂之絡盤道¶
　美髙山　在縣東南二十里山髙聳秀多産松竹藥¶
　　草底堡水出焉二山與華亭接界¶
　龜山　在縣南二里¶
　狀元山　在縣南四里峯巔秀麗逈出羣山相者以¶
　　為有狀元氣故名¶
　襟山　在縣南十里狀如衣襟¶
　鶯架山　在縣西南三十里¶
<pb:KR2k0051_WYG_005-95b>¶
　筆架山　在縣西二里一名燕家山¶
　旗山　在縣西三里¶
　鼓山　在縣西五里¶
　鳯山　在縣西北一十五里¶
　象山　在縣北一里¶
　飽馬嶺　在縣南十里¶
　湯羊嶺　在縣西北十五里¶
　祭旗坡　在縣南六十里相傳宋曹瑋征吐蕃祭旗¶
<pb:KR2k0051_WYG_005-96a>¶
　　於此¶
　得勝坡　在縣南二十里明馬文升敗敵處¶
　凉殿峽　在縣南七十里元太弟避暑處¶
　隴水　在縣北西南流入靜寧州界水經注隴水東¶
　　北出隴山其水西流又經瓦亭南合瓦亭水其後¶
　　謂之好水¶
　好水川　在縣西二里源出六盤山西流合苦水宋¶
　　任福違韓琦節制敗於夏人即此大隴左右水皆¶
<pb:KR2k0051_WYG_005-96b>¶
　　鹹苦不可飲間有味甘可飲者土人遂相率名之¶
　　曰好水或曰甜水正不可以一處拘也¶
　底堡水　在縣南二里源出美髙山西南流入六盤¶
　　水¶
　清流河　在縣東三里¶
　孤樹川　在縣北三十里傍有孤樹因名¶
　馬藺川　在縣西三十里多生馬藺¶
　瓦亭水　在縣西北亦西南流入靜寧州界水經注¶
<pb:KR2k0051_WYG_005-97a>¶
　　其水亦出隴山東南流歴瓦亭北又西南與隴水¶
　　合¶
　武延川　在縣西北七十里宋史曹瑋知渭州與陳¶
　　興秦翰破党項章悝族于武延川即此明一統志¶
　　武延川昔有姓武名延者居此故名縣志謂之苦¶
　　水河西南流入靜寧州境㑹於甜水河冊説苦水¶
　　河源出固原之大六盤山諸水皆南道靜寧而東¶
　　入渭¶
<pb:KR2k0051_WYG_005-97b>¶
　各道水　在縣北二十里北亂湫之流也湫在縣東¶
　　北四十里周三里深不可測旱禱輙應亦謂之靈¶
　　湫¶
　紅城河　在縣西四十里亦出靈湫即各道河下流¶
　曹務河　在縣西南四十里與莊浪縣接界¶
　南源河　在縣南一里源出美髙山西流入於六盤¶
　　水¶
　蓮花池　在縣東一里¶
<pb:KR2k0051_WYG_005-98a>¶
　官泉　在縣治東儒學南深丈餘味甘冽四時不涸¶
　小水泉　在城内儒學西其水瑩澈居民資以灌溉¶
　温泉　在縣城東石穴隆冬不氷又有温泉在舊隆¶
　　德堡¶
　龍泉　在得勝坡下又有湧泉在神林堡内¶
　線泉　在湯羊嶺西出山崖中髙丈餘飛瀑下流如¶
　　線¶
慶陽府¶
<pb:KR2k0051_WYG_005-98b>¶
　　安化縣¶
　景山　在縣西一百一十里山多竒木怪石及産猿¶
　　猱獐鹿之屬¶
　馬嶺山　在縣西北七十五里一名箭括左右帶川¶
　　相傳漢牧地有果實猿鳥之屬巖洞幽䆳莫窮所¶
　　止唐置馬嶺縣蓋以山名¶
　寡婦山　在縣北十五里五代史慶州北十五里有¶
　　寡婦山番部野雞族居之後周廣順二年拒命環¶
<pb:KR2k0051_WYG_005-99a>¶
　　慶二州帥討平之又舊府志城北三十里有寡阜¶
　　砦¶
　太白山　在縣北一百五十里黒水河發源於此¶
　第二將山　在縣東北一百二十里峯巒髙聳林木¶
　　茂盛其地居民富庶¶
　鐡邉山　在縣北三百二十里頂平麓險川流縈遶¶
　　宋范仲淹置寨於上¶
　白於山　在縣東北元和志白於山一名女郎山在¶
<pb:KR2k0051_WYG_005-99b>¶
　　故洛源縣北三十里¶
　秦霸嶺　在縣西南一百二十里舊名安花原俗傳¶
　　秦穆公會西戎之地故名又金鷄嶺在縣西南一¶
　　百六十里與秦霸嶺相接¶
　横嶺　在縣北十八里產鐡形如蠐螬製為小刀極¶
　　鋒利¶
　走馬嶺　在縣北二百二十里其嶺聳㧞其麓平衍¶
　　相傳唐李靖大㨗於此走馬還朝故名走馬嶺¶
<pb:KR2k0051_WYG_005-100a>¶
　白城子嶺　在縣北二百三十里東西綿亘二三里¶
　　上有白城¶
　節義峰　在縣西北宋史景祐元年夏人侵慶州伏¶
　　兵節義峰¶
　藥地峪　在縣南二十五里¶
　西姬峪　在縣西南三里相傳為公劉子姓之居又¶
　　葉胡峪一名野狐溝在縣西北十里¶
　黒泉峪　在縣城北十里東川之東其水流入東河¶
<pb:KR2k0051_WYG_005-100b>¶
　　又嘉樂峪在縣北二十五里又葫蘆峪在縣北一¶
　　百里¶
　東原　在縣東其脉自合水來凡溝澗皆西流又西¶
　　原在縣西自景山來溝澗皆東流為城左右之䕶¶
　彭原　在縣西南九十里其原廣袤六十里有彭原¶
　　縣城舊址城内浮屠尚存¶
　二谷原　在縣北五里一名慶原為郡城來脉又八¶
　　珠原在縣東北二百八十里與環縣接古為明珠¶
<pb:KR2k0051_WYG_005-101a>¶
　　番族之地¶
　花坡　在縣東十里地名花木為郡人遊覽處相傳¶
　　不窋遺園¶
　花村原　在縣西二十里¶
　洛河　在縣東北二百五十里源出白於山經延安¶
　　府保安縣界至中部縣東南流入西安界漢志洛¶
　　水出歸德縣北蠻夷中府志在府北一百七十里¶
　　有蘆草溝即洛河之源又曰府北有白豹西羊横¶
<pb:KR2k0051_WYG_005-101b>¶
　　水諸川合流至保安縣界入洛河¶
　　按禹貢導洛自熊耳洛水發源商州冡嶺山經河¶
　　南新安縣至鞏縣入河今此洛河源出白於山經¶
　　延安府流入西安界是另有洛河名同實異非伊¶
　　洛瀍澗之洛也¶
　東河　在縣東來自沙漠白馬懷安柔遠川及延慶¶
　　靈溝水南流至縣城東南㑹於西河南流至合水¶
　　縣界為馬蓮河¶
<pb:KR2k0051_WYG_005-102a>¶
　西河　在縣西來自環河合馬嶺川楊集澗水谷溝¶
　　下馬汀諸水南流遶城轉而東南㑹於東河府北¶
　　三十里有下馬汀水濵地平經行者常憇於此葢¶
　　即東西兩河之濵也¶
　馬嶺水　在縣西北二十五里自環縣來東南流為¶
　　西河¶
　泥水　一統志在縣北東南流入合水縣界漢志郁¶
　　郅縣有泥水出北方蠻夷中¶
<pb:KR2k0051_WYG_005-102b>¶
　白馬川　源出縣北一百二十里南流入東河相傳¶
　　古有乘白馬者至此馬跑泉出涓流不竭里人神¶
　　之立白馬祠於此¶
　懷安川　源出縣東北二百里西南流入東河¶
　柔遠川　源出縣東北一百八十里西南流入東河¶
　延慶溝　在縣北三十里西流入東河¶
　靈溝　在縣北五十里西流入東河¶
　楊集澗　在縣北八十里東流入西河¶
<pb:KR2k0051_WYG_005-103a>¶
　太樂澗　在縣南五十里南流入珊瑚水至寧州界¶
　水峪溝　在縣西北七十里東南流入西河¶
　三合水　在縣西南一百三十里東流至合水縣界¶
　　入馬蓮河¶
　珊瑚水　在縣西自環縣來合黒水蒲川太樂澗南¶
　　流入寧州界¶
　北岔水　在縣東七十里自白豹川來南流至合水¶
　　縣會建水¶
<pb:KR2k0051_WYG_005-103b>¶
　白塔水　源出縣東北二百里南流入合水縣界¶
　白豹川　在縣東北二百里東流過保安縣界又東¶
　　南入洛¶
　教子川　在縣西四十里諸山環如駐馬其水東注¶
　　過城南又名底卜河流入縣河¶
　同川　在縣西八十里即故同川縣地其水南流入¶
　　珊瑚水¶
　黒水川　在縣西一百二十里源出太白山東流與¶
<pb:KR2k0051_WYG_005-104a>¶
　　蒲川合¶
　牛圏池　在縣西北二百里四旁皆石磧中有圏瀦¶
　　水人馬給飲宋章楶嘗置毒於此夏人來犯飲者¶
　　多斃¶
　蓮花池　在縣南三里東西二河合流縈而為池舊¶
　　多植蓮¶
　鵞池　在縣署後東城隈唐末從事李克新濬宋慶¶
　　厯中經畧安撫使施昌言重修暗通東河以汲水¶
<pb:KR2k0051_WYG_005-104b>¶
　鹽池　在縣北五十里有大小二池大池在定邉周¶
　　圍八十里小池在惠安堡周圍二十七里又有花¶
　　馬池紅柳池俱産鹽今屬寧夏府¶
　清水泉　在縣西泉水澄澈冬温夏凉¶
　龍泉　在縣西三十里水甘冽舖名以此¶
　聖水泉　在縣西北三十里水清冽上有龍堂禱雨¶
　　輙應¶
　麻家煖泉　在縣北五里其水清甘隆冬不凍¶
<pb:KR2k0051_WYG_005-105a>¶
　十二澇池　俱宋知州孫長卿浚鑿以備旱澇池底¶
　　俱有石炭¶
　　合水縣¶
　子午山　在縣東五十里南連耀州北抵鹽州東接¶
　　延安綿亘八百餘里括地志秦始皇通直道故道¶
　　在華池縣西四十五里子午山寰宇記子午山一¶
　　名雞山山長千餘里北入大漠南盡分水其東水¶
　　皆東南流為延安界其西水皆西南流為慶陽界¶
<pb:KR2k0051_WYG_005-105b>¶
　　直南直北皆隨地而異名¶
　南山　在縣南一里許巍然屹立林木茂盛¶
　豐峙山　在縣東南五十里故城川上多林木八稜¶
　　山在故城川北¶
　錦屏山　在縣西四十里狀如圍屏¶
　長厚原　在縣西南七十里¶
　漢城原　在縣西九十里¶
　麻峪　在縣南七十里故城川東¶
<pb:KR2k0051_WYG_005-106a>¶
　馬蓮河　在縣西南四十里來自安化縣合冉家河¶
　　水南流入寧州界¶
　合水　在縣東一里與建水北岔水合縣以此名西¶
　　南流四十里入馬蓮河¶
　建水　在縣東一里源出子午山合北岔川為合水¶
　　又西南入馬蓮河¶
　北川　在縣東一里即北岔水來自安化縣與建水¶
　　合為合水¶
<pb:KR2k0051_WYG_005-106b>¶
　樂蟠水　在縣西南六十里南流入馬蓮河¶
　清水溝　在縣西一里源出田家里南流入合水其¶
　　水清澈大雨霶沛不濁¶
　神靈溝　在縣西六十里溝中央有山特起矗峻雄¶
　　峙上平坦寛濶至正間居民避亂於此兵至溝口¶
　　忽風電大作若有神靈擁䕶故名¶
　故城川　在縣南五十里源出子午山南流入寧州¶
　　界為大延川亦名寨子河有蘆荻烏藥諸産又小¶
<pb:KR2k0051_WYG_005-107a>¶
　　川出子午山東流入合水¶
　華池水　在縣東七十里來自保安縣至此合豹子¶
　　川平戎川苖村溝諸水東南流入鄜州界¶
　豹子川　在縣東北一百二十里源出安化縣界西¶
　　流入華池水¶
　平戎川　在縣東北八十里源出保安縣界南流入¶
　　華池水唐韓遊瓌敗吐蕃於平戎川即此¶
　玉梅川　在縣東七十里源出子午山東流入華池¶
<pb:KR2k0051_WYG_005-107b>¶
　　水¶
　鳯川　在縣東七十里源出子午山東流入華池水¶
　　清澈多鷗鷺春月人皆遊賞於此¶
　厮坡川　在縣東八十里源出子午山東流入華池¶
　　水¶
　苗村溝　在縣東七十里源出子午山東流入厮坡¶
　　川¶
　延鳩川　在縣東九十里源出子午山東流入華池¶
<pb:KR2k0051_WYG_005-108a>¶
　　水¶
　錫蠟溝　在縣東六十里入建水¶
　慕原溝　在縣西十里¶
　冉家河溝　在縣西五十里源出安化縣界南流入¶
　　馬蓮河¶
　聖公泉　在縣南五十步昔有修道於巖壑者以杖¶
　　卓地泉出能愈百病遇旱不涸禱雨毎應故名¶
　暖水泉　在縣南四里水性温燠邑人修禊之地¶
<pb:KR2k0051_WYG_005-108b>¶
　玉泉　在縣西南七十里¶
　寶泉　在縣北二十里寶泉寺泉歕出如貫珠¶
　柳池　在縣西五十里漢城原之東¶
　　環縣¶
　尖山　在縣東一百里山形聳㧞因名¶
　大方山　在縣西南相近有小方山其形皆方¶
　五子山　在縣西鴛鴦溝上¶
　青山　在縣西劉昭曰北地參䜌縣有青山章懷太¶
<pb:KR2k0051_WYG_005-109a>¶
　　子曰青山在馬嶺縣西北¶
　牛家山　在縣西一百里牛訛奴族所居黒水河出¶
　　此一名火燄山¶
　烏崙山　在縣北三十里山甚髙峻頂濶根狹難於¶
　　登陟為險要之所宋於此置寨防守¶
　青岡峽　在縣北亦曰青岡嶺宋史至道二年李繼¶
　　遷圍靈武詔遣兵五路救之李繼隆以環州路迂¶
　　由青岡峽繞靈武趨平夏行數日不見敵而還青¶
<pb:KR2k0051_WYG_005-109b>¶
　　岡川本靈州大路自此過美利寨入靈州自過美¶
　　利寨後漸入平夏經旱海難得水泉¶
　天池原　在縣南九十里¶
　板谷　在縣南唐大厯十二年吐蕃入㓂軍於原州¶
　　北長澤澗進破方渠入板谷郭子儀遣將李懷光¶
　　救却之¶
　石臺谷　在故方渠縣境唐貞元十三年楊朝晟築¶
　　方渠三城發軍次石臺谷葢慶州之要道也¶
<pb:KR2k0051_WYG_005-110a>¶
　環河　古名環江在縣西十里源出城北七十里水¶
　　源舖南經城西委曲環抱石橋交跨小港分流南¶
　　入安化縣界¶
　甜水溝　在縣西三里源出固原州界東南流入環¶
　　河又鴛鴦溝在縣西十八里有南北二山對峙形¶
　　如鴛鴦故名又趙大夫溝一名城西溝在縣西十¶
　　里皆流入環河¶
　七里溝　在縣東七里流入環河又安塞川在縣東¶
<pb:KR2k0051_WYG_005-110b>¶
　　四十里西南流入環河又木鉢溝在縣東四十里¶
　　源出安化縣界流入環河¶
　合道川　在縣西八十里自固原州來二水相合故¶
　　名流入環河又蒼耳川在縣西九十里東流入環¶
　　河又馬嶺溝在縣東一百里西流入安化縣界入¶
　　環河又三岔溝在縣南一百里東流入環河溝旁¶
　　山分三岔又佛堂谷水在縣西一百里東流入環¶
　　河¶
<pb:KR2k0051_WYG_005-111a>¶
　馬坊溝　在縣西北二十里為固原州要路源自州¶
　　界來流入環河又肅遠溝在城北四十里東南流¶
　　入環河又清平溝在縣西八十里清平所東流曲¶
　　折七十里入環河¶
　黒水河　在縣西南一百里源出牛家山東南流入¶
　　安化縣境其水色黒¶
　鹹河　在縣北寰宇記從土橋歸德川同家谷三處¶
　　發源水鹹苦不可食¶
<pb:KR2k0051_WYG_005-111b>¶
　天池　在縣南九十里池形如盤水溢不出¶
　葫蘆泉　在縣西舊有蕃部居之宋范仲淹謀城平¶
　　定寨於此明一統志泉在縣西鎮戎東¶
　石泉　在縣南五里¶
　　真寧縣¶
　羅山　在縣東二十里縣舊名羅川相傳唐天寶初¶
　　得玉真人像於此因改縣名¶
　橋山　在縣東七十里黄帝塟衣冠處即子午山史¶
<pb:KR2k0051_WYG_005-112a>¶
　　記封禪書武帝巡朔方還祭黄帝塜魏收志陽周¶
　　縣橋山有黄帝塜¶
　撫琴山　在縣南一里山畔有洞風過如琴音故名¶
　雲寂山　在縣南十五里蒼翠干霄為縣屏障¶
　㤗山　在縣西南一里上有青帝廟¶
　黎陽山　在縣西南三里¶
　五掌山　在縣東北二里山有五峯其形如掌¶
　雕嶺　在縣東五十里即子午山之别阜上有秦馳¶
<pb:KR2k0051_WYG_005-112b>¶
　　道迤南為橋山¶
　羅水　在縣南城下元和志隋羅川縣以羅水為名¶
　　即真寧河源出横嶺合小川南溝二水西流又寧¶
　　州界入涇水又小河水在縣東一里東南流入羅¶
　　水¶
　龍門川　在縣西十里自寧州來經縣西北四十里¶
　　南流入於羅水縣志南逹豐鎬北通銀夏又長溝¶
　　水在縣西十里南入羅水¶
<pb:KR2k0051_WYG_005-113a>¶
　于莊溝　在縣東二十里南流入淳化縣界又南溝¶
　　在縣南二里南流入淳化縣界¶
　馬槽溝　在縣西北二十里相傳馬伏波將軍過此¶
　要冊湫　在縣東六十里橋山之尾周圍九畝旁有¶
　　龍祠唐開元中建歴代皆加封號寰宇記宋太平¶
　　興國二年封要冊湫普濟王為顯聖王其水無禽¶
　　魚萍草茂林陰翳旱澇不涸亦不溢祈禱立應碑¶
　　刻甚多¶
<pb:KR2k0051_WYG_005-113b>¶
　聖水泉　在要冊湫廟後¶
　蓮花池　在縣東二十里舊産蓮花¶
　温泉　在縣西二里有三池皆夏凉冬煖¶
　　寧州¶
　髙山　在州東發自横嶺迤邐而西至此豐隆特峙¶
　　為州來脉即因山形築為郭城稍東為安定縣故¶
　　址¶
　鳯凰山　在州東六十里發自横嶺突起如鳯故名¶
<pb:KR2k0051_WYG_005-114a>¶
　西山　在州西馬蓮河岸列峙城西¶
　畫石山　在州西十五里珊瑚川上其石有文燦然¶
　　如畫圖¶
　南山　在州南二里拱䕶州城前列如屛巖半寺廟¶
　　幽䆳内有金沙泉過客多登覽山上有元將李思¶
　　齊故址¶
　北山　即北坡逹府之路距州一里其下即公劉舊¶
　　邑¶
<pb:KR2k0051_WYG_005-114b>¶
　横嶺　在州東一百五十里州志即子午山横亘南¶
　　北故曰子午其脊為鄜寧二州之界明一統志横¶
　　嶺在襄樂縣東一百里即子午山之别阜¶
　燕原　在州東北六十里襄樂鎮後燕太子丹為質¶
　　於此故名後魏置燕州於此¶
　安定巖　在州西十五里巖如潑墨石可䥴硯¶
　涇河　在州南三十里自涇州來至政平驛與馬蓮¶
　　河合流入邠州界¶
<pb:KR2k0051_WYG_005-115a>¶
　馬蓮河　在州西二里自合水縣流入與九龍川合¶
　　流經政平鎮入於涇河¶
　九陵水　在州東一百二十里川中有九堆似陵故¶
　　名九陵自合水縣界流入合奢延川西南入馬蓮¶
　　河一名九龍川¶
　大延川水　在州東其源有二一自横嶺白羊溪北¶
　　流至羅山務一自武亭寨西南流至羅山務二水¶
　　合流為大延川至襄樂與小延川合至寨子口與¶
<pb:KR2k0051_WYG_005-115b>¶
　　故城川合又名寨子河南流過州城北名城北河¶
　　又逹城西與九陵川合南入馬蓮河¶
　小延川水　一名奢延川在州東一百里自横嶺盧¶
　　保兒鎮發源西流至襄武城合大延川¶
　珊瑚水　在州西十五里自安化縣來東南流入馬¶
　　蓮河川中有紫阿石可作硯川口有湫名順利泉¶
　白羊水　在州東一百里一名白谷川源出白羊溪¶
　　流經横嶺西北至羅山務入奢延川¶
<pb:KR2k0051_WYG_005-116a>¶
　走馬水　在州東三十里源出橋山東北流入長城¶
　　又東北注奢延川¶
　寧水　在州東七十里一名寧江自真寧縣流入即¶
　　羅水也亦名亞谷河流入真寧界¶
　濫泥溝　在州東二十五里源出太安原下西南流¶
　　至谷堆城入馬蓮河¶
　柳葉溝水　在州北二十里源發早社原下西南流¶
　　入馬蓮河¶
<pb:KR2k0051_WYG_005-116b>¶
　天池　在西郭城下明萬厯初知州馬彦卿鑿暗導¶
　　河水於城内後寧夏孛逆變城門戒嚴郡人賴以¶
　　濟飲上有亭榭可遊憇¶
　氷波湫　在州南四十里舊有祠禱雨應¶
　金沙泉　在州南一里沙色如金有泉懸崖而下入¶
　　九龍河¶
　石溝泉　在州東北百步許味甘冽¶
　暖泉　在州東南五里其水冬温¶
<pb:KR2k0051_WYG_005-117a>¶
　¶
　¶
　¶
　¶
　¶
　¶
　¶
　¶
<pb:KR2k0051_WYG_005-117b>¶
　¶
　¶
　¶
　¶
　¶
　¶
　¶
　甘肅通志巻五¶
